床前明月光，疑是地上霜。舉頭望明月，低頭思故鄉。日照香爐生紫煙，遙看瀑布掛前川。飛流直下三千尺，疑是銀河落九天。李白乘舟將欲行，忽聞岸上踏歌聲。桃花潭水深千尺，不及汪倫送我情。朝辭白帝彩雲間，千里江陵一日還。兩岸猿聲啼不住，輕舟已過萬重山。眾鳥高飛盡，孤雲獨去閒。相看兩不厭，只有敬亭山。合沓牽數峰，奔地鎮平楚。中間最高頂，髣髴接天語。天門中斷楚江開，碧水東流至此回。兩岸青山相對出，孤帆一片日邊來。青山橫北郭，白水繞東城。此地一為別，孤蓬萬里徵。浮雲遊子意，落日故人情。揮手自茲去，蕭蕭班馬鳴。峨眉山月半輪秋，影入平羌江水流。夜發清溪向三峽，思君不見下渝州。渡遠荊門外，來從楚國遊。山隨平野盡，江入大荒流。月下飛天境，雲生結海樓。仍憐故鄉水，萬里送行舟。故人西辭黃鶴樓，煙花三月下揚州。孤帆遠影碧空盡，唯見長江天際流。楊花落儘子規啼，聞道龍標過五溪。我寄愁心與明月，隨君直到夜郎西。鳳凰臺上鳳凰遊，鳳去臺空江自流。吳宮花草埋幽徑，晉代衣冠成古丘。三山半落青天外，二水中分白鷺洲。總為浮雲能蔽日，長安不見使人愁。誰家玉笛暗飛聲，散入春風滿洛城。此夜曲中聞折柳，何人不起故園情。危樓高百尺，手可摘星辰。不敢高聲語，恐驚天上人。從軍玉門道，逐虜金微山。笛奏梅花曲，刀開明月環。鼓聲鳴海上，兵氣擁雲間。願斬單于首，長驅靜鐵關。百戰沙場碎鐵衣，城南已合數重圍。突營射殺呼延將，獨領殘兵千騎歸。越王句踐破吳歸，義士還鄉盡錦衣。宮女如花滿春殿，只今惟有鷓鴣飛。春陽如昨日，碧樹鳴黃鸝。蕪然蕙草暮，颯爾涼風吹。天秋木葉下，月冷莎雞悲。坐愁群芳歇，白露凋華滋。燕支黃葉落，妾望自登臺。海上碧雲斷，單于秋色來。胡兵沙塞合，漢使玉關回。徵客無歸日，空悲蕙草摧。玉階生白露，夜久侵羅襪。卻下水晶簾，玲瓏望秋月。斗酒渭城邊，壚頭醉不眠。梨花千樹雪，楊葉萬條煙。惜別傾壺醑，臨分贈馬鞭。看君潁上去，新月到應圓。水色南天遠，舟行若在虛。遷人發佳興，吾子訪閒居。日落看歸鳥，潭澄羨躍魚。聖朝思賈誼，應降紫泥書。蜀僧抱綠綺，西下峨眉峰。為我一揮手，如聽萬壑鬆。客心洗流水，餘響入霜鍾。不覺碧山暮，秋雲暗幾重。風吹柳花滿店香，吳姬壓酒喚客嘗。金陵子弟來相送，欲行不行各盡觴。請君試問東流水，別意與之誰短長。吾愛孟夫子，風流天下聞。紅顏棄軒冕，白首臥鬆雲。醉月頻中聖，迷花不事君。高山安可仰，徒此揖清芬。美人卷珠簾，深坐顰蛾眉。但見淚痕溼，不知心恨誰。新人如花雖可寵，故人似玉由來重。花性飄揚不自持，玉心皎潔終不移。故人昔新今尚故，還見新人有故時。請看陳後黃金屋，寂寂珠簾生網絲。牛渚西江夜，青天無片雲。登舟望秋月，空憶謝將軍。餘亦能高詠，斯人不可聞。明朝掛帆席，楓葉落紛紛。黃雲城邊烏欲棲，歸飛啞啞枝上啼。機中織錦秦川女，碧紗如煙隔窗語。停梭悵然憶遠人，獨宿孤房淚如雨。犬吠水聲中，桃花帶雨濃。樹深時見鹿，溪午不聞鍾。野竹分青靄，飛泉掛碧峰。無人知所去，愁倚兩三鬆。樓觀岳陽盡，川迥洞庭開。雁引愁心去，山銜好月來。雲間連下榻，天上接行杯。醉後涼風起，吹人舞袖回。問餘何意棲碧山，笑而不答心自閒。桃花流水窅然去，別有天地非人間。清溪清我心，水色異諸水。借問新安江，見底何如此。人行明鏡中，鳥度屏風裡。向晚猩猩啼，空悲遠遊子。見說蠶叢路，崎嶇不易行。山從人面起，雲傍馬頭生。芳樹籠秦棧，春流繞蜀城。升沉應已定，不必問君平。若耶溪邊採蓮女，笑隔荷花共人語。日照新妝水底明，風飄香袖空中舉。岸上誰家遊冶郎，三三五五映垂楊。紫騮嘶入落花去，見此踟躕空斷腸。蘭陵美酒鬱金香，玉碗盛來琥珀光。但使主人能醉客，不知何處是他鄉。天下傷心處，勞勞送客亭。春風知別苦，不遣柳條青。蒲萄酒，金叵羅，吳姬十五細馬馱。青黛畫眉紅錦靴，道字不正嬌唱歌。玳瑁筵中懷裡醉，芙蓉帳底奈君何。兩人對酌山花開，一杯一杯復一杯。我醉欲眠卿且去，明朝有意抱琴來。融融白玉輝，映我青蛾眉。寶鏡似空水，落花如風吹。出門望帝子，盪漾不可期。安得黃鶴羽，一報佳人知。日本晁卿辭帝都，征帆一片繞蓬壺。明月不歸沉碧海，白雲愁色滿蒼梧。我宿五松下，寂寥無所歡。田家秋作苦，鄰女夜舂寒。跪進雕胡飯，月光明素盤。令人慚漂母，三謝不能餐。天回北斗掛西樓，金屋無人螢火流。月光欲到長門殿，別作深宮一段愁。桂殿長愁不記春，黃金四屋起秋塵。夜懸明鏡青天上，獨照長門宮裡人。舊苑荒臺楊柳新，菱歌清唱不勝春。只今惟有西江月，曾照吳王宮裡人。霜落荊門江樹空，布帆無恙掛秋風。此行不為鱸魚鱠，自愛名山入剡中。紀叟黃泉裡，還應釀老春。夜臺無曉日，沽酒與何人。天回北斗掛西樓，金屋無人螢火流。月光欲到長門殿，別作深宮一段愁。桂殿長愁不記春，黃金四屋起秋塵。夜懸明鏡青天上，獨照長門宮裡人。金陵夜寂涼風發，獨上高樓望吳越。白雲映水搖空城，白露垂珠滴秋月。月下沉吟久不歸，古來相接眼中稀。解道澄江淨如練，令人長憶謝玄暉。我來竟何事，高臥沙丘城。城邊有古樹，日夕連秋聲。魯酒不可醉，齊歌空復情。思君若汶水，浩蕩寄南征。江城如畫裡，山曉望晴空。兩水夾明鏡，雙橋落彩虹。人煙寒橘柚，秋色老梧桐。誰念北樓上，臨風懷謝公。蜀國曾聞子規鳥，宣城還見杜鵑花。一叫一回腸一斷，三春三月憶三巴。醉別復幾日，登臨遍池臺。何時石門路，重有金樽開。秋波落泗水，海色明徂徠。飛蓬各自遠，且盡手中杯。我有萬古宅，嵩陽玉女峰。長留一片月，掛在東溪鬆。爾去掇仙草，菖蒲花紫茸。歲晚或相訪，青天騎白龍。白馬金羈遼海東，羅帷繡被臥春風。落月低軒窺燭盡，飛花入戶笑床空。對酒不覺暝，落花盈我衣。醉起步溪月，鳥還人亦稀。船下廣陵去，月明徵虜亭。山花如繡頰，江火似流螢。垂楊拂綠水，搖豔東風年。花明玉關雪，葉暖金窗煙。美人結長想，對此心悽然。攀條折春色，遠寄龍庭前。客自長安來，還歸長安去。狂風吹我心，西掛咸陽樹。此情不可道，此別何時遇。望望不見君，連山起煙霧。太守耀清威，乘閒弄晚暉。江沙橫獵騎，山火繞行圍。箭逐雲鴻落，鷹隨月兔飛。不知白日暮，歡賞夜方歸。彷彿古容儀，含愁帶曙輝。露如今日淚，苔似昔年衣。有恨同湘女，無言類楚妃。寂然芳靄內，猶若待夫歸。相逢紅塵內，高揖黃金鞭。萬戶垂楊裡，君家阿那邊。朝披夢澤雲，笠釣青茫茫。暮跨紫鱗去，海氣侵肌涼。庭中繁樹乍含芳，紅錦重重翦作囊。還合炎蒸留爍景，題來渭得好篇章。騮馬新跨白玉鞍，戰罷沙場月色寒。城頭鐵鼓聲猶震，匣裡金刀血未乾。紫騮行且嘶，雙翻碧玉蹄。臨流不肯渡，似惜錦障泥。白雪關山遠，黃雲海戍迷。揮鞭萬里去，安得念春閨。鏡湖流水漾清波，狂客歸舟逸興多。山陰道士如相見，應寫黃庭換白鵝。雨後煙景綠，晴天散餘霞。東風隨春歸，發我枝上花。花落時欲暮，見此令人嗟。願遊名山去，學道飛丹砂。右軍本清真，瀟灑出風塵。山陰過羽客，愛此好鵝賓。掃素寫道經，筆精妙入神。書罷籠鵝去，何曾別主人。秦樓出佳麗，正值朝日光。陌頭能駐馬，花處復添香。燕南壯士吳門豪，築中置鉛魚隱刀。感君恩重許君命，太山一擲輕鴻毛。鸚鵡來過吳江水，江上洲傳鸚鵡名。鸚鵡西飛隴山去，芳洲之樹何青青。煙開蘭葉香風暖，岸夾桃花錦浪生。遷客此時徒極目，長洲孤月向誰明。不向東山久，薔薇幾度花。白雲還自散，明月落誰家。我今攜謝妓，長嘯絕人群。欲報東山客，開關掃白雲。月皎昭陽殿，霜清長信宮。天行乘玉輦，飛燕與君同。更有留情處，承恩樂未窮。誰憐團扇妾，獨坐怨秋風。捲簾聊舉目，露溼草綿芊。古岫藏雲毳，空庭織碎煙。水紋愁不起，風線重難牽。盡日扶犁叟，往來江樹前。聞道春還未相識，走傍寒梅訪訊息。昨夜東風入武陽，陌頭楊柳黃金色。碧水浩浩雲茫茫，美人不來空斷腸。預拂青山一片石，與君連日醉壺觴。南軒有孤鬆，柯葉自綿冪。清風無閒時，瀟灑終日夕。陰生古苔綠，色染秋煙碧。何當凌雲霄，直上數千尺。夜宿峰頂寺。舉手捫星辰。不敢高聲語。恐驚天上人。朝涉白水源，暫與人俗疏。島嶼佳境色，江天涵清虛。目送去海雲，心閒遊川魚。長歌盡落日，乘月歸田廬。飯顆山頭逢杜甫，頂戴笠子日卓午。借問別來太瘦生，總為從前作詩苦。漢水臨襄陽，花開大堤暖。佳期大堤下，淚向南雲滿。春風無復情，吹我夢魂散。不見眼中人，天長音信斷。清泉映疏鬆，不知幾千古。寒月搖清波，流光入窗戶。對此空長吟，思君意何深。無因見安道，興盡愁人心。仙女下，董雙成，漢殿夜涼吹玉笙。曲終卻從仙宮去，萬戶千門惟月明。海客乘天風，將船遠行役。譬如雲中鳥，一去無蹤跡。玉蟾離海上，白露溼花時。雲畔風生爪，沙頭水浸眉。樂哉弦管客，愁殺戰徵兒。因絕西園賞，臨風一詠詩。茫茫南與北，道直事難諧。榆莢錢生樹，楊花玉糝街。塵縈遊子面，蝶弄美人釵。卻憶青山上，雲門掩竹齋。昨夜巫山下，猿聲夢裡長。桃花飛綠水，三月下瞿塘。雨色風吹去，南行拂楚王。高丘懷宋玉，訪古一沾裳。地白風色寒，雪花大如手。笑殺陶淵明，不飲杯中酒。浪撫一張琴，虛栽五株柳。空負頭上巾，吾於爾何有。知見一何高，拭眼避天位。同觀洗耳人，千古應無愧。青溪勝桐廬，水木有佳色。山貌日高古，石容天傾側。彩鳥昔未名，白猿初相識。不見同懷人，對之空嘆息。巫山夾青天，巴水流若茲。巴水忽可盡，青天無到時。三朝上黃牛，三暮行太遲。三朝又三暮，不覺鬢成絲。訪古登峴首，憑高眺襄中。天清遠峰出，水落寒沙空。弄珠見遊女，醉酒懷山公。感嘆發秋興，長鬆鳴夜風。昔日狂秦事可嗟，直驅雞犬入桃花。至今不出煙溪口，萬古潺湲二水斜。群峭碧摩天，逍遙不記年。撥雲尋古道，倚石聽流泉。花暖青牛臥，鬆高白鶴眠。語來江色暮，獨自下寒煙。食出野田美，酒臨遠水傾。東流若未盡，應見別離情。西羌延國討，白起佐軍威。劍決浮雲氣，弓彎明月輝。馬行邊草綠，旌卷曙霜飛。抗手凜相顧，寒風生鐵衣。將軍少年出武威，入掌銀臺護紫微。平明拂劍朝天去，薄暮垂鞭醉酒歸。愛子臨風吹玉笛，美人向月舞羅衣。疇昔雄豪如夢裡，相逢且欲醉春暉。行歌入谷口，路盡無人躋。攀崖度絕壑，弄水尋回溪。雲從石上起，客到花間迷。淹留未盡興，日落群峰西。曲巷幽人宅，高門大士家。池開照膽鏡，林吐破顏花。綠水藏春日，青軒祕晚霞。若聞弦管妙，金谷不能誇。日晚湘水綠，孤舟無端倪。明湖漲秋月，獨泛巴陵西。過憩裴逸人，巖居陵丹梯。抱琴出深竹，為我彈鵾雞。玉壺系青絲，沽酒來何遲。山花向我笑，正好銜杯時。晚酌東窗下，流鶯覆在茲。春風與醉客，今日乃相宜。還聞天竺寺，夢想懷東越。每年海樹霜，桂子落秋月。送君遊此地，已屬流芳歇。待我來歲行，相隨浮溟渤。元丹丘，愛神仙。朝飲潁川之清流，暮還嵩岑之紫煙，三十六峰長周旋。長周旋，躡星虹，身騎飛龍耳生風，橫河跨海與天通，我知爾遊心無窮。四郊陰靄散，開戶半蟾生。萬里舒霜合，一條江練橫。出時山眼白，高後海心明。為惜如團扇，長吟到五更。玉真之仙人，時往太華峰。清晨鳴天鼓，飆欻騰雙龍。弄電不輟手，行雲本無蹤。幾時入少室，王母應相逢。明宰試舟楫，張燈宴華池。文招樑苑客，歌動郢中兒。月色望不盡，空天交相宜。令人慾泛海，只待長風吹。金陵城東誰家子，竊聽琴聲碧窗裡。落花一片天上來，隨人直渡西江水。楚歌吳語嬌不成，似能未能最有情。謝公正要東山妓，攜手林泉處處行。羽林十二將，羅列應星文。霜仗懸秋月，霓旌卷夜雲。嚴更千戶肅，清樂九天聞。日出瞻佳氣，蔥蔥繞聖君。昨日登高罷，今朝更舉觴。菊花何太苦，遭此兩重陽。待月月未出，望江江自流。倏忽城西郭，青天懸玉鉤。素華雖可攬，清景不可遊。耿耿金波里，空瞻鳷鵲樓。歲落眾芳歇，時當大火流。霜威出塞早，雲色渡河秋。夢繞邊城月，心飛故國樓。思歸若汾水，無日不悠悠。刳木出吳楚，危槎百餘尺。疾風吹片帆，日暮千里隔。別時酒猶在，已為異鄉客。思君不可得，愁見江水碧。紫藤掛雲木，花蔓宜陽春。密葉隱歌鳥，香風留美人。欲別心不忍，臨行情更親。酒傾無限月，客醉幾重春。藉草依流水，攀花贈遠人。送君從此去，回首泣迷津。朔雪落吳天，從風渡溟渤。海樹成陽春，江沙浩明月。興從剡溪起，思繞樑園發。寄君郢中歌，曲罷心斷絕。我有吳越曲，無人知此音。姑蘇成蔓草，麋鹿空悲吟。未誇觀濤作，空鬱釣鰲心。舉手謝東海，虛行歸故林。天為國家孕英才，森森矛戟擁靈臺。浩蕩深謀噴江海，縱橫逸氣走風雷。丈夫立身有如此，一呼三軍皆披靡。衛青謾作大將軍，白起真成一豎子。三百六十日，日日醉如泥。雖為李白婦，何異太常妻。崔令學陶令。北窗常晝眠。抱琴時弄月。取意任無弦。見客但傾酒。為官不愛錢。東皋春事起。種黍早歸田。野涼疏雨歇，春色遍萋萋。魚躍青池滿，鶯吟綠樹低。野花妝面溼，山草紐斜齊。零落殘雲片，風吹掛竹谿。十萬羽林兒，臨洮破郅支。殺添胡地骨，降足漢營旗。塞闊牛羊散，兵休帳幕移。空流隴頭水，嗚咽向人悲。側疊萬古石，橫為白馬磯。亂流若電轉，舉棹揚珠輝。臨驛卷緹幕，升常接繡衣。情親不避馬，為我解霜威。晚登高樓望，木落雙江清。寒山饒積翠，秀色連州城。目送楚雲盡，心悲胡雁聲。相思不可見，回首故人情。清景南樓夜，風流在武昌。庾公愛秋月，乘興坐胡床。龍笛吟寒水，天河落曉霜。我心還不淺，懷古醉餘觴。湖與元氣連，風波浩難止。天外賈客歸，雲間片帆起。龜遊蓮葉上，鳥宿蘆花裡。少女棹歸舟，歌聲逐流水。陶令八十日，長歌歸去來。故人建昌宰，借問幾時回。風落吳江雪，紛紛入酒杯。山翁今已醉，舞袖為君開。東林送客處，月出白猿啼。笑別廬山遠，何煩過虎溪。懶搖白羽扇，裸體青林中。脫巾掛石壁，露頂灑松風。西江天柱遠，東越海門深。去割慈親戀，行憂報國心。好風吹落日，流水引長吟。五月披裘者，應知不取金。淥水明秋日。南湖採白蘋。荷花嬌欲語。愁殺盪舟人。道隱不可見，靈書藏洞天。吾師四萬劫，歷世遞相傳。別杖留青竹，行歌躡紫煙。離心無遠近，長在玉京懸。巴水急如箭，巴船去若飛。十月三千里，郎行幾歲歸。王家碧瑤樹。一樹忽先摧。海內故人泣。天涯弔鶴來。未成霖雨用。先失濟川材。一罷廣陵散。鳴琴更不開。君即潁水荀，何慚許郡賓。相逢太史奏，應是聚寶人。玉隱且在石，蘭枯還見春。俄成萬里別，立德貴清真。紺殿橫江上，青山落鏡中。岸回沙不盡，日映水成空。天樂流香閣，蓮舟颺晚風。恭陪竹林宴，留醉與陶公。斷崖如削瓜，嵐光破崖綠。天河從中來，白雲漲川穀。玉案赤文字，世眼不可讀。攝身凌青霄，松風拂我足。先君懷聖德，靈廟肅神心。草合人蹤斷，塵濃鳥跡深。流沙丹灶滅，關路紫煙沉。獨傷千載後，空餘松柏林。送客謝亭北，逢君縱酒還。屈盤戲白馬，大笑上青山。回鞭指長安，西日落秦關。帝鄉三千里，杳在碧雲間。地擁金陵勢。城回江水流。當時百萬戶。夾道起朱樓。亡國生春草。離宮沒古丘。空餘後湖月。波上對江洲。漢陽江上柳，望客引東枝。樹樹花如雪，紛紛亂若絲。春風傳我意，草木別前知。寄謝絃歌宰，西來定未遲。白楊十字巷，北夾湖溝道。不見吳時人，空生唐年草。天地有反覆，宮城盡傾倒。六帝餘古丘，樵蘇泣遺老。漢水波浪遠，巫山雲雨飛。東風吹客夢，西落此中時。覺後思白帝，佳人與我違。瞿塘饒賈客，音信莫令稀。愛此溪水閒。乘流興無極。漾楫怕鷗驚。垂竿待魚食。波翻曉霞影。岸疊春山色。何處浣紗人。紅顏未相識。英明廬江守。聲譽廣平籍。灑掃黃金臺。招邀青雲客。客曾與天通。出入清禁中。襄王憐宋玉。願入蘭臺宮。吾多張公子，別酌酣高堂。聽歌舞銀燭，把酒輕羅裳。橫笛弄秋月，琵琶彈陌桑。龍泉解錦帶，為爾傾千觴。驛亭三楊樹，正當白下門。吳煙暝長條，漢水齧古根。向來送行處，回首阻笑言。別後若見之，為餘一攀翻。龔子棲閒地，都無人世喧。柳深陶令宅，竹暗闢疆園。我去黃牛峽，遙愁白帝猿。贈君卷葹草，心斷竟何言。斗酒勿為薄，寸心貴不忘。坐惜故人去，偏令遊子傷。離顏怨芳草，春思結垂楊。揮手再三別，臨岐空斷腸。書禿千兔毫，詩裁兩牛腰。筆蹤起龍虎，舞袖拂雲霄。雙歌二胡姬，更奏遠清朝。舉酒挑朔雪，從君不相饒。堯沒三千歲，青松古廟存。送行奠桂酒，拜舞清心魂。日色促歸人，連歌倒芳樽。馬嘶俱醉起，分手更何言。漢家兵馬乘北風，鼓行而西破犬戎。爾隨漢將出門去，剪虜若草收奇功。君王按劍望邊色，旄頭已落胡天空。匈奴繫頸數應盡，明年應入蒲萄宮。擊築飲美酒，劍歌易水湄。經過燕太子，結托幷州兒。少年負壯氣，奮烈自有時。因擊魯勾踐，爭博勿相欺。送別枯桑下，凋葉落半空。我行懵道遠，爾獨知天風。誰念張仲蔚，還依蒿與蓬。何時一杯酒，更與李膺同。剪落青梧枝，灉湖坐可窺。雨洗秋山淨，林光澹碧滋。水閒明鏡轉，雲繞畫屏移。千古風流事，名賢共此時。賈誼三年謫，班超萬里侯。何如牽白犢，飲水對清流。二龍爭戰決雌雄，赤壁樓船掃地空。烈火張天照雲海，周瑜於此破曹公。君去滄江望澄碧，鯨鯢唐突留餘跡。一一書來報故人，我欲因之壯心魄。秀才何翩翩，王許回也賢。暫別廬江守，將遊京兆天。秋山宜落日，秀水出寒煙。欲折一枝桂，還來雁沼前。天作雲與雷，霈然德澤開。東風日本至，白雉越裳來。獨棄長沙國，三年未許回。何時入宣室，更問洛陽才。聞說金華渡。東連五百灘。全勝若耶好。莫道此行難。猿嘯千溪合。松風五月寒。他年一攜手。搖艇入新安。見君乘驄馬。知上太山道。此地果摧輪。全身以為寶。我如豐年玉。棄置秋田草。但勖冰壺心。無為嘆衰老。陶令去彭澤，茫然太古心。大音自成曲，但奏無絃琴。釣水路非遠，連鰲意何深。終期龍伯國，與爾相招尋。大鵬一日同風起，摶搖直上九萬里。假令風歇時下來，猶能簸卻滄溟水。世人見我恆殊調，聞餘大言皆冷笑。宣父猶能畏後生，丈夫未可輕年少。六代帝王國，三吳佳麗城。賢人當重寄，天子借高名。巨海一邊靜，長江萬里清。應須救趙策，未肯棄侯嬴。爾恐碧草晚，我畏朱顏移。愁看楊花飛，置酒正相宜。歌聲送落日，舞影回清池。今夕不盡杯，留歡更邀誰。搖曳帆在空，清流順歸風。詩因鼓吹髮，酒為劍歌雄。對舞青樓妓，雙鬟白玉童。行雲且莫去，留醉楚王宮。江村秋雨歇，酒盡一帆飛。路歷波濤去，家惟坐臥歸。島花開灼灼，汀柳細依依。別後無餘事，還應掃釣磯。鸚鵡洲橫漢陽渡。水引寒煙沒江樹。南浦登樓不見君。君今罷官在何處。漢口雙魚白錦鱗。令傳尺素報情人。其中字數無多少。只是相思秋復春。四明三千里，朝起赤城霞。日出紅光散，分輝照雪崖。一餐咽瓊液，五內發金沙。舉手何所待，青龍白虎車。金華牧羊兒。乃是紫煙客。我願從之遊。未去發已白。不知繁華子。擾擾何所迫。崑山採瓊蕊。可以煉精魄。早起見日出，暮見棲鳥還。客心自酸楚，況對木瓜山。白玉一杯酒，綠楊三月時。春風餘幾日，兩鬢各成絲。秉燭唯須飲，投竿也未遲。如逢渭水獵，猶可帝王師。淼淼望湖水。青青蘆葉齊。歸心落何處。日沒大江西。歇馬傍春草。欲行遠道迷。誰忍子規鳥。連聲向我啼。美人出南國。灼灼芙蓉姿。皓齒終不發。芳心空自持。由來紫宮女。共妒青蛾眉。歸去瀟湘沚。沉吟何足悲。越客採明珠。提攜出南隅。清輝照海月。美價傾皇都。獻君君按劍。懷寶空長吁。魚目復相哂。寸心增煩紆。晉家南渡日，此地舊長安。地即帝王宅，山為龍虎盤。金陵空壯觀，天塹淨波瀾。醉客回橈去，吳歌且自歡。南湖秋月白，王宰夜相邀。錦帳郎官醉，羅衣舞女嬌。笛聲喧沔鄂，歌曲上雲霄。別後空愁我，相思一水遙。我遊東亭不見君，沙上行將白鷺群。白鷺行時散飛去，又如雪點青山雲。欲往涇溪不辭遠，龍門蹙波虎眼轉。杜鵑花開春已闌，歸向陵陽釣魚晚。絕壁臨巨川，連峰勢相向。亂石流洑間，回波自成浪。但驚群木秀，莫測精靈狀。更聽猿夜啼，憂心醉江上。淮王愛八公，攜手綠雲中。小子忝枝葉，亦攀丹桂叢。謬以詞賦重，而將枚馬同。何日背淮水，東之觀土風。玉樹春歸日。金宮樂事多。後庭朝未入。輕輦夜相過。笑出花間語。嬌來竹下歌。莫教明月去。留著醉嫦蛾。竄逐勿復哀，慚君問寒灰。浮雲本無意，吹落章華臺。遠別淚空盡，長愁心已摧。二年吟澤畔，憔悴幾時回。寒雪梅中盡。春風柳上歸。宮鶯嬌欲醉。檐燕語還飛。遲日明歌席。新花豔舞衣。晚來移彩仗。行樂泥光輝。沅湘春色還，風暖菸草綠。古之傷心人，於此腸斷續。予非懷沙客，但美採菱曲。所願歸東山，寸心於此足。三山懷謝脁，水澹望長安。蕪沒河陽縣，秋江正北看。盧龍霜氣冷，鳷鵲月光寒。耿耿憶瓊樹，天涯寄一歡。長桑曉洞視，五藏無全牛。趙叟得祕訣，還從方士遊。西過獲麟臺，為我吊孔丘。念別復懷古，潸然空淚流。涉江玩秋水，愛此紅蕖鮮。攀荷弄其珠，盪漾不成圓。佳人彩雲裡，欲贈隔遠天。相思無因見，悵望涼風前。張衡殊不樂，應有四愁詩。慚君錦繡段，贈我慰相思。鴻鵠復矯翼，鳳凰憶故池。榮樂一如此，商山老紫芝。廬山東南五老峰，青天削出金芙蓉。九江秀色可攬結，吾將此地巢雲鬆。可嘆東籬菊。莖疏葉且微。雖言異蘭蕙。亦自有芳菲。未泛盈樽酒。徒沾清露輝。當榮君不採。飄落欲何依。宋玉事楚王。立身本高潔。巫山賦彩雲。郢路歌白雪。舉國莫能和。巴人皆捲舌。一感登徒言。恩情遂中絕。得道無古今，失道還衰老。自笑鏡中人，白髮如霜草。捫心空嘆息，問影何枯槁。桃李竟何言，終成南山皓。遙望九華峰，誠然是九華。蒼顏耐風雪，奇態燦雲霞。曜日凝成錦，凌霄增壁崖。何當餘蔭照，天造洞仙家。聞說神仙晉葛洪，煉丹曾此佔雲峰。庭前廢井今猶在，不見長鬆見短鬆。醉入田家去，行歌荒野中。如何青草裡，亦有白頭翁。折取對明鏡，宛將衰鬢同。微芳似相誚，留恨向東風。我聞隱靜寺，山水多奇蹤。巖種朗公橘，門深杯渡鬆。道人制猛虎，振錫還孤峰。他日南陵下，相期谷口逢。彭蠡將天合，姑蘇在日邊。寧親候海色，欲動孝廉船。窈窕晴江轉，參差遠岫連。相思無晝夜，東泣似長川。杜陵賢人清且廉，東谿卜築歲將淹。宅近青山同謝脁，門垂碧柳似陶潛。好鳥迎春歌后院，飛花送酒舞前檐。客到但知留一醉，盤中只有水晶鹽。昔別若夢中，天涯忽相逢。洞庭破秋月，縱酒開愁容。贈劍刻玉字，延平兩蛟龍。送君不盡意，書及雁回峰。韓公吹玉笛，倜儻流英音。風吹繞鐘山，萬壑皆龍吟。王子停鳳管，師襄掩瑤琴。餘韻度江去，天涯安可尋。陽臺隔楚水。春草生黃河。相思無日夜。浩蕩若流波。流波向海去。欲見終無因。遙將一點淚。遠寄如花人。青蓮居士謫仙人，酒肆藏名三十春。湖州司馬何須問，金粟如來是後身。幾日相別離，門前生穭葵。寒蟬聒梧桐，日夕長鳴悲。白露溼螢火，清霜凌兔絲。空掩紫羅袂，長啼無盡時。去年何時君別妾，南園綠草飛蝴蝶。今歲何時妾憶君，西山白雪暗晴雲。玉關去此三千里，欲寄音書那可聞。河東郭有道，於世若浮雲。盛德無我位，清光獨映君。恥將雞並食，長與鳳為群。一擊九千仞，相期凌紫氛。君同鮑明遠，邀彼休上人。鼓琴亂白雪，秋變江上春。瑤草綠未衰，攀翻寄情親。相思兩不見，流淚空盈巾。陶令辭彭澤，梁鴻入會稽。我尋高士傳，君與古人齊。雲臥留丹壑，天書降紫泥。不知楊伯起，早晚向關西。吾愛崔秋浦，宛然陶令風。門前五楊柳，井上二梧桐。山鳥下廳事，檐花落酒中。懷君未忍去，惆悵意無窮。河陽花作縣。秋浦玉為人。地逐名賢好。風隨惠化春。水從天漢落。山逼畫屏新。應念金門客。投沙吊楚臣。乘君素舸泛涇西，宛似雲門對若溪。且從康樂尋山水，何必東遊入會稽。東平與南平。今古兩步兵。素心愛美酒。不是顧專城。謫官桃源去。尋花幾處行。秦人如舊識。出戶笑相迎。我吟傳舍詠，來訪真人居。煙嶺迷高跡，雲林隔太虛。窺庭但蕭瑟，倚杖空躊躇。應化遼天鶴，歸當千歲餘。南登杜陵上，北望五陵間。秋水明落日，流光滅遠山。函谷如玉關。幾時可生還。洛陽為易水。嵩嶽是燕山。俗變羌胡語。人多沙塞顏。申包惟慟哭。七日鬢毛斑。何以折相贈，白花青桂枝。月華若夜雪，見此令人思。雖然剡溪興，不異山陰時。明發懷二子，空吟招隱詩。孤蘭生幽園。眾草共蕪沒。雖照陽春暉。復悲高秋月。飛霜早淅瀝。綠豔恐休歇。若無清風吹。香氣為誰發。玉瓶沽美酒，數裡送君還。繫馬垂楊下，銜杯大道間。天邊看淥水，海上見青山。興罷各分袂，何須醉別顏。八荒馳驚飈。萬物盡凋落。浮雲蔽頹陽。洪波振大壑。龍鳳脫罔罟。飄搖將安託。去去乘白駒。空山詠場藿。羽族稟萬化。小大各有依。週週亦何辜。六翮掩不揮。願銜眾禽翼。一向黃河飛。飛者莫我顧。嘆息將安歸。我到巫山渚。尋古登陽臺。天空彩雲滅。地遠清風來。神女去已久。襄王安在哉。荒淫竟淪替。樵牧徒悲哀。爾佐宣州郡，守官清且閒。常誇雲月好，邀我敬亭山。五落洞庭葉，三江遊未還。相思不可見，嘆息損朱顏。