空山新雨後，天氣晚來秋。明月鬆間照，清泉石上流。竹喧歸浣女，蓮動下漁舟。隨意春芳歇，王孫自可留。渭城朝雨浥輕塵，客舍青青柳色新。勸君更盡一杯酒，西出陽關無故人。獨在異鄉為異客，每逢佳節倍思親。遙知兄弟登高處，遍插茱萸少一人。單車欲問邊，屬國過居延。徵蓬出漢塞，歸雁入胡天。大漠孤煙直，長河落日圓。蕭關逢候騎，都護在燕然。人閒桂花落，夜靜春山空。月出驚山鳥，時鳴春澗中。空山不見人，但聞人語響。返景入深林，復照青苔上。獨坐幽篁裡，彈琴復長嘯。深林人不知，明月來相照。山中相送罷，日暮掩柴扉。春草年年綠，王孫歸不歸。中歲頗好道，晚家南山陲。興來每獨往，勝事空自知。行到水窮處，坐看雲起時。偶然值林叟，談笑無還期。積雨空林煙火遲，蒸藜炊黍餉東菑。漠漠水田飛白鷺，陰陰夏木囀黃鸝。山中習靜觀朝槿，松下清齋折露葵。野老與人爭度罷，海鷗何事更相疑。太乙近天都，連山到海隅。白雲回望合，青靄入看無。分野中峰變，陰晴眾壑殊。欲投人處宿，隔水問樵夫。風勁角弓鳴，將軍獵渭城。草枯鷹眼疾，雪盡馬蹄輕。忽過新豐市，還歸細柳營。回看射鵰處，千里暮雲平。君自故鄉來，應知故鄉事。來日綺窗前，寒梅著花未？雙燕初命子，五桃新作花。王昌是東舍，宋玉次西家。小小能織綺，時時出浣紗。親勞使君問，南陌駐香車。渭城朝雨浥輕塵，客舍青青柳色新。勸君更盡一杯酒，西出陽關無故人。渭城朝雨浥輕塵，客舍青青柳色新。勸君更盡一杯酒，西出陽關無故人。紅豆生南國，春來發幾枝。願君多采擷，此物最相思。不知香積寺，數裡入雲峰。古木無人徑，深山何處鐘。泉聽咽危石，日色冷青松。薄暮空潭曲，安禪製毒龍。荊溪白石出，天寒紅葉稀。山路元無雨，空翠溼人衣。一身能擘兩雕弧，虜騎千重只似無。偏坐金鞍調白羽，紛紛射殺五單于。楚塞三湘接，荊門九派通。江流天地外，山色有無中。郡邑浮前浦，波瀾動遠空。襄陽好風日，留醉與山翁。木末芙蓉花，山中發紅萼。澗戶寂無人，紛紛開且落。寒山轉蒼翠，秋水日潺湲。倚杖柴門外，臨風聽暮蟬。渡頭餘落日，墟里上孤煙。復值接輿醉，狂歌五柳前。清川帶長薄，車馬去閒閒。流水如有意，暮禽相與還。荒城臨古渡，落日滿秋山。迢遞嵩高下，歸來且閉關。萬壑樹參天，千山響杜鵑。山中一夜雨，樹杪百重泉。漢女輸橦布，巴人訟芋田。文翁翻教授，不敢倚先賢。晚年唯好靜，萬事不關心。自顧無長策，空知返舊林。松風吹解帶，山月照彈琴。君問窮通理，漁歌入浦深。桂魄初生秋露微，輕羅已薄未更衣。銀箏夜久殷勤弄，心怯空房不忍歸。新晴原野曠，極目無氛垢。郭門臨渡頭，村樹連溪口。白水明田外，碧峰出山後。農月無閒人，傾家事南畝。絳幘雞人報曉籌，尚衣方進翠雲裘。九天閶闔開宮殿，萬國衣冠拜冕琉。日色才臨仙掌動，香菸欲傍袞龍浮。朝罷須裁五色詔，佩聲歸到鳳池頭。輕陰閣小雨，深院晝慵開。坐看蒼苔色，欲上人衣來。莫以今時寵，能忘舊日恩。看花滿眼淚，不共楚王言。屋上春鳩鳴，村邊杏花白。持斧伐遠揚，荷鋤覘泉脈。歸燕識故巢，舊人看新曆。臨觴忽不御，惆悵遠行客。洞門高閣靄餘輝，桃李陰陰柳絮飛。禁裡疏鍾官舍晚，省中啼鳥吏人稀。晨搖玉佩趨金殿，夕奉天書拜瑣闈。強欲從君無那老，將因臥病解朝衣。颯颯秋雨中，淺淺石溜瀉。跳波自相濺，白鷺驚復下。居延城外獵天驕，白草連山野火燒。暮雲空磧時驅馬，秋日平原好射鵰。護羌校尉朝乘障，破虜將軍夜渡遼。玉靶角弓珠勒馬，漢家將賜霍嫖姚。桃源一向絕風塵，柳市南頭訪隱淪。到門不敢題凡鳥，看竹何須問主人。城上青山如屋裡，東家流水入西鄰。閉戶著書多歲月，種鬆皆老作龍鱗。清風明月苦相思，蕩子從戎十載餘。徵人去日殷勤囑，歸雁來時數附書。古人非傲吏，自闕經世務。偶寄一微官，婆娑數枝樹。新家孟城口，古木餘衰柳。來者復為誰？空悲昔人有。洞門高閣靄餘暉，桃李陰陰柳絮飛。禁裡疏鍾官舍晚，省中啼鳥吏人稀。晨搖玉佩趨金殿，夕奉天書拜瑣闈。強欲從君無那老，將因臥病解朝衣。寂寞掩柴扉，蒼茫對落暉。鶴巢松樹遍，人訪蓽門稀。綠竹含新粉，紅蓮落故衣。渡頭煙火起，處處採菱歸。錦衣餘翟茀，繡轂罷魚軒。淑女詩長在，夫人法尚存。凝笳隨曉旆，行哭向秋原。歸去將何見，誰能返戟門。石窌恩榮重，金吾車騎盛。將朝每贈言，入室還相敬。疊鼓秋城動，懸旌寒日映。不言長不歸，環佩猶將聽。井邑傅巖上，客亭雲霧間。高城眺落日，極浦映蒼山。岸火孤舟宿，漁家夕鳥還。寂寥天地暮，心與廣川閒。酌酒與君君自寬，人情翻覆似波瀾。白首相知猶按劍，朱門先達笑彈冠。草色全經細雨溼，花枝欲動春風寒。世事浮雲何足問，不如高臥且加餐。柳暗百花明，春深五鳳城。城烏睥睨曉，宮井轆轤聲。方朔金門侍，班姬玉輦迎。仍聞遣方士，東海訪蓬瀛。重門朝已啟，起坐聽車聲。要欲聞清佩，方將出戶迎。晚鐘鳴上苑，疏雨過春城。了自不相顧，臨堂空復情。〔與盧象、崔興宗、裴迪、弟縉同賦。〕青雀翅羽短。未能遠食玉山禾。猶勝黃雀爭上下。唧唧空倉復若何。絳幘雞人報曉籌，尚衣方進翠雲裘。九天閶闔開宮殿，萬國衣冠拜冕旒。日色才臨仙掌動，香菸欲傍袞龍浮。朝罷須裁五色詔，佩聲歸到鳳池頭。長安客舍熱如煮，無個茗糜難御暑。空搖白團其諦苦，欲向縹囊還歸旅。江鄉鯖鮓不寄來，秦人湯餅那堪許。不如儂家任挑達，草屩撈蝦富春渚。鐃吹喧京口，風波下洞庭。赭圻將赤岸，擊汰復揚舲。日落江湖白，潮來天地青。明珠歸合浦，應逐使臣星。一從歸白社，不復到青門。時倚檐前樹，遠看原上村。青菰臨水拔，白鳥向山翻。寂寞於陵子，桔槔方灌園。我年一何長，鬢髮日已白。俯仰天地間，能為幾時客。惆悵故山雲，裴回空日夕。何事與時人，東城復南陌。宿昔朱顏成暮齒，須臾白髮變垂髫。一生幾許傷心事，不向空門何處銷。宿雨乘輕屐，春寒著弊袍。開畦分白水，間柳發紅桃。草際成棋局，林端舉桔槔。還持鹿皮幾，日暮隱蓬蒿。欲笑周文歌宴鎬，遙輕漢武樂橫汾。豈知玉殿生三秀，詎有銅池出五雲。陌上堯樽傾北斗，樓前舜樂動南薰。共歡天意同人意，萬歲千秋奉聖君。名儒待詔滿公車。才子為郎典石渠。蓮花法藏心懸悟，貝葉經文手自書。楚詞共許勝揚馬，梵字何人辨魯魚。故舊相望在三事，願君莫厭承明廬。名儒待詔滿公車。才子為郎典石渠。蓮花法藏心懸悟，貝葉經文手自書。楚詞共許勝揚馬，梵字何人辨魯魚。故舊相望在三事，願君莫厭承明廬。清溪一道穿桃李。演漾綠蒲涵白芷。溪上人家凡幾家。落花半落東流水。蹴鞠屢過飛鳥上。鞦韆競出垂楊裡。少年分日作遨遊。不用清明兼上巳。綠豔閒且靜，紅衣淺復深。花心愁欲斷，春色豈知心。帝城風日好，況復建平家。玉枕雙文簟，金盤五色瓜。山中無魯酒，松下飯胡麻。莫厭田家苦，歸期遠復賒。綠樹重陰蓋四鄰，青苔日厚自無塵。科頭箕踞長松下，白眼看他世上人。楊子談經所，淮王載酒過。興闌啼鳥換，坐久落花多。徑轉回銀燭，林開散玉珂。嚴城時未啟，前路擁笙歌。憐君不得意，況復柳條春。為客黃金盡，還家白髮新。五湖三畝宅，萬里一歸人。知爾不能薦，羞稱獻納臣。建禮高秋夜，承明候曉過。九門寒漏徹，萬井曙鍾多。月迥藏珠鬥，雲消出絳河。更慚衰朽質，南陌共鳴珂。高樓月似霜，秋夜鬱金堂。對坐彈盧女，同看舞鳳凰。少兒多送酒，小玉更焚香。結束平陽騎，明朝入建章。畫樓吹笛妓，金碗酒家胡。錦石稱貞女，青松學大夫。脫貂貰桂醑，射雁與山廚。聞道高陽會，愚公谷正愚。幽尋得此地，詎有一人曾。大壑隨階轉，群山入戶登。庖廚出深竹，印綬隔垂藤。即事辭軒冕，誰雲病未能。好讀高僧傳，時看辟穀方。鳩形將刻仗，龜殼用支床。柳色青山映，梨花夕鳥藏。北窗桃李下，閒坐但焚香。渭水自縈秦塞曲，黃山舊繞漢宮斜。鑾輿迥出千門柳，閣道回看上苑花。雲裡帝城雙鳳闕，雨中春樹萬人家。為乘陽氣行時令，不是宸遊玩物華。解印歸田裡，賢哉此丈夫。少年曾任俠，晚節更為儒。遁跡東山下，因家滄海隅。已聞能狎鳥，餘欲共乘桴。座客香貂滿，宮娃綺幔張。澗花輕粉色，山月少燈光。積翠紗窗暗，飛泉繡戶涼。還將歌舞出，歸路莫愁長。所思竟何在，悵望深荊門。舉世無相識，終身思舊恩。方將與農圃，藝植老丘園。目盡南飛雁，何由寄一言。雲館接天居，霓裳侍玉除。春池百子外，芳樹萬年餘。洞有仙人籙，山藏太史書。君恩深漢帝，且莫上空虛。渭水自縈秦塞曲，黃山舊繞漢宮斜。鑾輿迥出千門柳，閣道回看上苑花。雲裡帝城雙鳳闕，雨中春樹萬人家。為乘陽氣行時令，不是宸遊玩物華。竹徑從初地，蓮峰出化城。窗中三楚盡，林上九江平。軟草承趺坐，長鬆響梵聲。空居法雲外，觀世得無生。谷口疏鍾動，漁樵稍欲稀。悠然遠山暮，獨向白雲歸。菱蔓弱難定，楊花輕易飛。東皋春草色，惆悵掩柴扉。屏居淇水上，東野曠無山。日隱桑柘外，河明閭井間。牧童望村去，獵犬隨人還。靜者亦何事，荊扉乘晝關。逆旅逢佳節，征帆未可前。窗臨汴河水，門渡楚人船。雞犬散墟落，桑榆蔭遠田。所居人不見，枕蓆生雲煙。無著天親弟與兄，嵩丘蘭若一峰晴。食隨鳴磬巢烏下，行踏空林落葉聲。迸水定侵香案溼，雨花應共石床平。深洞長鬆何所有，儼然天竺古先生。貧居依谷口，喬木帶荒村。石路枉回駕，山家誰候門。漁舟膠凍浦，獵火燒寒原。唯有白雲外，疏鍾聞夜猿。公門暇日少，窮巷故人稀。偶值乘籃輿，非關避白衣。不知炊黍谷，誰解掃荊扉。君但傾茶碗，無妨騎馬歸。渭水自縈秦塞曲，黃山舊繞漢宮斜。鑾輿迥出千門柳，閣道回看上苑花。雲裡帝城雙鳳闕，雨中春樹萬人家。為乘陽氣行時令，不是宸遊重物華。紗帽烏皮幾，閒居懶賦詩。門看五柳識，年算六身知。靈壽君王賜，雕胡弟子炊。空勞酒食饌，持底解人頤。麗日照殘春，初晴草木新。床前磨鏡客，樹下灌園人。五馬驚窮巷，雙童逐老身。中廚辦粗飯，當恕阮家貧。野老才三戶，邊村少四鄰。婆娑依里社，簫鼓賽田神。灑酒澆芻狗，焚香拜木人。女巫紛屢舞，羅襪自生塵。秋空自明迥，況復遠人間。暢以沙際鶴，兼之雲外山。澄波澹將夕，清月皓方閒。此夜任孤棹，夷猶殊未還。春樹繞宮牆，宮鶯囀曙光。忽驚啼暫斷，移處弄還長。隱葉棲承露，攀花出未央。遊人未應返，為此始思鄉。行行西陌返，駐幰問車公。挾轂雙官騎，應門五尺僮。老年如塞北，強起離牆東。為報壺丘子，來人道姓蒙。相送臨高臺，川原杳何極。日暮飛鳥還，行人去不息。城隅一分手，幾日還相見。山中有桂花，莫待花如霰。荊谿白石出，天寒紅葉稀。山路元無雨，空翠溼人衣。相看不忍發，慘淡暮潮平。語罷更攜手，月明洲渚生。相逢方一笑，相送還成泣。祖帳已傷離，荒城復愁入。天寒遠山淨，日暮長河急。解纜君已遙，望君猶佇立。野巾傳惠好，茲貺重兼金。嘉此幽棲物，能齊隱吏心。早朝方暫掛，晚沐復來簪。坐覺囂塵遠，思君共入林。宛洛有風塵，君行多苦辛。四愁連漢水，百口寄隨人。槐色陰清晝，楊花惹暮春。朝端肯相送，天子繡衣臣。萬里春應盡，三江雁亦稀。連天漢水廣，孤客郢城歸。鄖國稻苗秀，楚人菰米肥。懸知倚門望，遙識老萊衣。郊外誰相送，夫君道術親。書生鄒魯客，才子洛陽人。祖席依寒草，行車起暮塵。山川何寂寞，長望淚沾巾。門前洛陽客，下馬拂征衣。不枉故人駕，平生多掩扉。行人返深巷，積雪帶餘暉。早歲同袍者，高車何處歸。鬆菊荒三徑，圖書共五車。烹葵邀上客，看竹到貧家。鵲乳先春草，鶯啼過落花。自憐黃髮暮，一倍惜年華。新妝可憐色，落日卷羅帷。爐氣清珍簟，牆陰上玉墀。春蟲飛網戶，暮雀隱花枝。向晚多愁思，閒窗桃李時。秋山斂餘照，飛鳥逐前侶。彩翠時分明，夕嵐無處所。歸鞍白雲外，繚繞出前山。今日又明日，自知心不閒。親勞簪組送，欲趁鶯花還。一步一回首，遲遲向近關。送君盡惆悵。復送何人歸。幾日同攜手。一朝先拂衣。東山有茅屋。幸為掃荊扉。當亦謝官去。豈令心事違。帝子遠辭丹鳳闕，天書遙借翠微宮。隔窗雲霧生衣上，卷幔山泉入鏡中。林下水聲喧語笑，巖間樹色隱房櫳。仙家未必能勝此，何事吹笙向碧空。漢主離宮接露臺，秦川一半夕陽開。青山盡是朱旗繞，碧澗翻從玉殿來。新豐樹裡行人度，小苑城邊獵騎回。聞道甘泉能獻賦，懸知獨有子云才。不到東山向一年，歸來才及種春田。雨中草色綠堪染，水上桃花紅欲然。優婁比丘經論學，傴僂丈人鄉里賢。披衣倒屣且相見，相歡語笑衡門前。依遲動車馬，惆悵出松蘿。忍別青山去，其如綠水何。萬戶傷心生野煙，百僚何日更朝天。秋槐葉落空宮裡，凝碧池頭奏管絃。舊簡拂塵看，鳴琴候月彈。桃源迷漢姓，松樹有秦官。空谷歸人少，青山背日寒。羨君棲隱處，遙望白雲端。握手一相送，心悲安可論。秋風正蕭索，客散孟嘗門。故驛通槐裡，長亭下槿原。徵西舊旌節，從此向河源。巖壑轉微徑，雲林隱法堂。羽人飛奏樂，天女跪焚香。竹外峰偏曙，藤陰水更涼。欲知禪坐久，行路長春芳。卑棲卻得性，每與白雲歸。徇祿仍懷橘，看山免采薇。暮禽先去馬，新月待開扉。霄漢時回首，知音青瑣闈。明到衡山與洞庭，若為秋月聽猿聲。愁看北渚三湘遠，惡說南風五兩輕。青草瘴時過夏口，白頭浪裡出湓城。長沙不久留才子，賈誼何須吊屈平。山中多法侶，禪誦自為群。城郭遙相望，唯應見白雲。與君相見即相親，聞道君家在孟津。為見行舟試借問，客中時有洛陽人。清風細雨溼梅花，驟馬先過碧玉家。正值楚王宮裡至，門前初下七香車。單車曾出塞，報國敢邀勳。見逐張徵虜，今思霍冠軍。沙平連白雲，蓬捲入黃雲。慷慨倚長劍，高歌一送君。絕域陽關道，胡沙與塞塵。三春時有雁，萬里少行人。苜蓿隨天馬，葡萄逐漢臣。當令外國懼，不敢覓和親。天官動將星，漢上柳條青。萬里鳴刁斗，三軍出井陘。忘身辭鳳闕，報國取龍庭。豈學書生輩，窗間老一經。文杏裁為樑，香茅結為宇。不知棟裡雲，去作人間雨。吹簫凌極浦，日暮送夫君。湖上一回首，山青卷白雲。冬宵寒且永。夜漏宮中發。草白靄繁霜。木衰澄清月。麗服映頹顏。朱燈照華髮。漢家方尚少。顧影慚朝謁。無才不敢累明時，思向東谿守故籬。豈厭尚平婚嫁早，卻嫌陶令去官遲。草間蛩響臨秋急，山裡蟬聲薄暮悲。寂寞柴門人不到，空林獨與白雲期。涼州城外少行人，百尺峰頭望虜塵。健兒擊鼓吹羌笛，共賽城東越騎神。送君從此去，轉覺故人稀。徒御猶回首，田園方掩扉。出門當旅食，中路授寒衣。江漢風流地，遊人何歲歸。橫吹雜繁笳，邊風捲塞沙。還聞田司馬，更逐李輕車。蒲類成秦地，莎車屬漢家。當令犬戎國，朝聘學昆邪。世上皆如夢，狂來止自歌。問年松樹老，有地竹林多。藥倩韓康賣，門容尚子過。翻嫌枕蓆上，無那白雲何。寥落雲外山。迢遞舟中賞。鐃吹髮西江。秋空多清響。地迥古城蕪。月明寒潮廣。時賽敬亭神。復解罟師網。何處寄想思。南風（一作搖）五兩。忽蒙漢詔還冠冕，始覺殷王解網羅。日比皇明猶自暗，天齊聖壽未雲多。花迎喜氣皆知笑，鳥識歡心亦解歌。聞道百城新佩印，還來雙闕共鳴珂。北垞湖水北，雜樹映朱闌。逶迤南川水，明滅青林端。日日採蓮去，洲長多暮歸。弄篙莫濺水，畏溼紅蓮衣。淼淼寒流廣，蒼蒼秋雨晦。君問終南山，心知白雲外。與君青眼客，共有白雲心。不向東山去，日令春草深。安得舍羅網，拂衣辭世喧。悠然策藜杖，歸向桃花源。腰間寶劍七星文，臂上雕弓百戰勳。見說雲中擒黠虜，始知天上有將軍。大羅天上神仙客，濯錦江頭花柳春。不為碧雞稱使者，唯令白鶴報鄉人。欲逐將軍取右賢，沙場走馬向居延。遙知漢使蕭關外，愁見孤城落日邊。金盃緩酌清歌轉，畫舸輕移豔舞回。自嘆鶺鴒臨水別，不同鴻雁向池來。柳條拂地不須折，松樹披雲從更長。藤花欲暗藏猱子，柏葉初齊養麝香。侍從有鄒枚，瓊筵就水開。言陪柏樑宴，新下建章來。對酒山河滿，移舟草樹回。天文同麗日，駐景惜行杯。草色日向好，桃源人去稀。手持平子賦，目送老萊衣。每候山櫻發，時同海燕歸。今年寒食酒，應是返柴扉。陌上新離別。蒼茫四郊晦。登高不見君。故山復雲外。遠樹蔽行人。長天隱秋塞。心悲宦遊子。何處飛征蓋。泛舟大河裡。積水窮天涯。天波忽開拆。郡邑千萬家。行復見城市。宛然有桑麻。回瞻舊鄉國。淼漫連雲霞。分行接綺樹，倒影入清漪。不學御溝上，春風傷別離。桂尊迎帝子，杜若贈佳人。椒漿奠瑤席，欲下雲中君。朝耕上平田，暮耕上平田。借問問津者，寧知沮溺賢。春池深且廣，會待輕舟回。靡靡綠萍合，垂楊掃復開。猿吟一何苦，愁朝復悲夕。莫作巫峽聲，腸斷秋江客。畫君年少時，如今君已老。今時新識人，知君舊時好。可憐盤石臨泉水，復有垂楊拂酒杯。若道春風不解意，何因吹送落花來。莫驚寵辱空憂喜，莫計恩讎浪苦辛。黃帝孔丘何處問，安知不是夢中身。寶劍千金裝，登君白玉堂。身為平原客，家有邯鄲娼。使氣公卿坐，論心遊俠場。中年不得意，謝病客遊樑。聞道皇華使，方隨皁蓋臣。封章通左語，冠冕化文身。樹色分揚子，潮聲滿富春。遙知辨璧吏，恩到泣珠人。五湖千萬裡，況復五湖西。漁浦南陵郭，人家春谷谿。欲歸江淼淼，未到草萋萋。憶想蘭陵鎮，可宜猿更啼。南國有歸舟，荊門溯上流。蒼茫葭菼外，雲水與昭丘。檣帶城烏去，江連暮雨愁。猿聲不可聽，莫待楚山秋。褒斜不容幰，之子去何之。鳥道一千里，猿聲十二時。官橋祭酒客，山木女郎祠。別後同明月，君應聽子規。促織鳴已急，輕衣行向重。寒燈坐高館，秋雨聞疏鍾。白法調狂象，玄言問老龍。何人顧蓬徑，空愧求羊蹤。隔河見桑柘，藹藹黎陽川。望望行漸遠，孤峰沒雲煙。故人不可見，河水復悠然。賴有政聲遠，時聞行路傳。仙官欲往九龍潭，旄節朱幡倚石龕。山壓天中半天上，洞穿江底出江南。瀑布杉鬆常帶雨，夕陽蒼翠忽成嵐。借問迎來雙白鶴，已曾衡嶽送蘇耽。崇梵僧。崇梵僧。秋歸覆釜春不還。落花啼鳥紛紛亂。澗戶山窗寂寂閒。峽裡誰知有人事。郡中遙望空雲山。朱實山下開，清香寒更發。幸與叢桂花，窗前向秋月。故人不可見，江水日東流。借問襄陽老，江山空蔡州。寧親為令子，似舅即賢甥。別路經花縣，還鄉入錦城。山臨青塞斷，江向白雲平。獻賦何時至，明君憶長卿。先生何處去，王屋訪茅君。別婦留丹訣，驅雞入白雲。人間若剩住，天上覆離群。當作遼城鶴，仙歌使爾聞。遙思葭菼際，寥落楚人行。高鳥長淮水，平蕪故郢城。使車聽雉乳，縣鼓應雞鳴。若見州從事，無嫌手板迎。伯舅吏淮泗。卓魯方喟然。悠哉自不競。退耕東皋田。條桑臘月下。種杏春風前。酌醴賦歸去。共知陶令賢。飛鳥去不窮，連山復秋色。上下華子岡，惆悵情何極。檀欒映空曲，青翠漾漣漪。暗入商山路，樵人不可知。輕舟南垞去，北垞淼難即。隔浦望人家，遙遙不相識。清淺白石灘，綠蒲向堪把。家住水東西，浣紗明月下。乍向紅蓮沒，復出清蒲颺。獨立何褵褷，銜魚古查上。忽解羊頭削，聊馳熊首轓。揚舲發夏口，按節向吳門。帆映丹陽郭，楓攢赤岸村。百城多候吏，露冕一何尊。已恨親皆遠，誰憐友復稀。君王未西顧，遊宦盡東歸。塞迥山河淨，天長雲樹微。方同菊花節，相待洛陽扉。不識陽關路，新從定遠侯。黃雲斷春色，畫角起邊愁。瀚海經年到，交河出塞流。須令外國使，知飲月氏頭。南陌去悠悠，東郊不少留。同懷扇枕戀，獨念倚門愁。路繞天山雪，家臨海樹秋。魯連功未報，且莫蹈滄洲。結實紅且綠，復如花更開。山中儻留客，置此芙蓉杯。仄徑蔭宮槐，幽陰多綠苔。應門但迎掃，畏有山僧來。輕舸迎上客，悠悠湖上來。當軒對尊酒，四面芙蓉開。言從石菌閣，新下穆陵關。獨向池陽去，白雲留故山。綻衣秋日裡，洗鉢古鬆間。一施傳心法，唯將戒定還。秋山斂餘照，飛鳥逐前侶。彩翠時分明，夕嵐無處所。君子盈天階，小人甘自免。方隨鍊金客，林上家絕巘。背嶺花未開，入雲樹深淺。清晝猶自眠，山鳥時一囀。芙蓉闕下會千官，紫禁朱櫻出上闌。才是寢園春薦後，非關御苑鳥銜殘。歸鞍競帶青絲籠，中使頻傾赤玉盤。飽食不須愁內熱，大官還有蔗漿寒。何幸含香奉至尊，多慚未報主人恩。草木盡能酬雨露，榮枯安敢問乾坤。仙郎有意憐同舍，丞相無私斷掃門。揚子解嘲徒自遣，馮唐已老復何論。上蘭門外草萋萋，未央宮中花裡棲。亦有相隨過御苑，不知若個向金堤。入春解作千般語，拂曙能先百鳥啼。萬戶千門應覺曉，建章何必聽鳴雞。日飲金屑泉，少當千餘歲。翠鳳翊文螭，羽節朝玉帝。君家雲母障，時向野庭開。自有山泉入，非因採畫來。閒灑階邊草，輕隨箔外風。黃鶯弄不足，銜入未央宮。送君南浦淚如絲，君向東州使我悲。為報故人憔悴盡，如今不似洛陽時。楊柳渡頭行客稀，罟師蕩槳向臨圻。唯有相思似春色，江南江北送君歸。廣武城邊逢暮春，汶陽歸客淚沾巾。落花寂寂啼山鳥，楊柳青青渡水人。送君返葬石樓山，松柏蒼蒼賓馭還。埋骨白雲長已矣，空餘流水向人間。籬間犬迎吠，出屋候荊扉。歲晏輸井稅，山村人夜歸。晚田始家食，餘布成我衣。詎肯無公事，煩君問是非。儂家真個去，公定隨儂否。著處是蓮花，無心變楊柳。鬆龕藏藥裹，石脣安茶臼。氣味當共知，那能不攜手。崇梵僧，崇梵僧，秋歸覆釜春不還。落花啼鳥紛紛亂，澗戶山窗寂寂閒。峽裡誰知有人事，郡中遙望空雲山。寒更傳曉箭，清鏡覽衰顏。隔牖風驚竹，開門雪滿山。灑空深巷靜，積素廣庭閒。借問袁安舍，翛然尚閉關。薄賦歸天府，輕徭賴使臣。歡沾賜帛老，恩及卷綃人。去問珠官俗，來經石砝春。東南御亭上，莫使有風塵。少年何處去，負米上銅梁。借問阿戎父，知為童子郎。魚箋請詩賦，橦布作衣裳。薏苡扶衰病，歸來幸可將。杜門不復出，久與世情疏。以此為良策，勸君歸舊廬。醉歌田舍酒，笑讀古人書。好是一生事，無勞獻子虛。微官易得罪，謫去濟川陰。執政方持法，明君照此心。閭閻河潤上，井邑海雲深。縱有歸來日，各愁年鬢侵。