江南憶，其次憶吳宮。吳酒一杯春竹葉，吳娃雙舞醉芙蓉，早晚復相逢。江南憶，最憶是杭州：山寺月中尋桂子，郡亭枕上看潮頭，何日更重遊？孤山寺北賈亭西，水面初平雲腳低。幾處早鶯爭暖樹，誰家新燕啄春泥。亂花漸欲迷人眼，淺草才能沒馬蹄。最愛湖東行不足，綠楊陰裡白沙堤。一道殘陽鋪水中，半江瑟瑟半江紅。可憐九月初三夜，露似珍珠月似弓。白浪茫茫與海連，平沙浩浩四無邊。暮去朝來淘不住，遂令東海變桑田。海底飛塵終有日，山頭化石豈無時。誰道小郎拋小婦，船頭一去沒回期。借問江潮與海水，何似君情與妾心？相恨不如潮有信，相思始覺海非深。青草湖中萬里程，黃梅雨裡一人行。愁見灘頭夜泊處，風翻暗浪打船聲。隨波逐浪到天涯，遷客西還有幾家。卻到帝都重富貴，請君莫忘浪淘沙。一泊沙來一泊去，一重浪滅一重生。相攪相淘無歇日，會教東海一時平。離離原上草，一歲一枯榮。野火燒不盡，春風吹又生。遠芳侵古道，晴翠接荒城。又送王孫去，萋萋滿別情。嫋嫋涼風動，悽悽寒露零。蘭衰花始白，荷破葉猶青。獨立棲沙鶴，雙飛照水螢。若為寥落境，仍值酒初醒。花非花，霧非霧，夜半來，天明去。來如春夢不多時，去似朝雲無覓處。人間四月芳菲盡，山寺桃花始盛開。長恨春歸無覓處，不知轉入此中來。綠蟻新醅酒，紅泥小火爐。晚來天欲雪，能飲一杯無！淚盡羅巾夢不成，夜深前殿按歌聲。紅顏未老恩先斷，斜倚薰籠坐到明。夕照紅於燒，晴空碧勝藍。獸形雲不一，弓勢月初三。雁思來天北，砧愁滿水南。蕭條秋氣味，未老已深諳。病眠夜少夢，閒立秋多思。寂寞餘雨晴，蕭條早寒至。鳥棲紅葉樹，月照青苔地。何況鏡中年，又過三十二。已訝衾枕冷，復見窗戶明。夜深知雪重，時聞折竹聲。見月連宵坐，聞風盡日眠。室香羅藥氣，籠暖焙茶煙。鶴啄新晴地，雞棲薄暮天。自看淘酒米，倚杖小池前。海天東望夕茫茫，山勢川形闊復長。燈火萬家城四畔，星河一道水中央。風吹古木晴天雨，月照平沙夏夜霜。能就江樓消暑否？比君茅舍較清涼。菱葉縈波荷颭風，荷花深處小舟通。逢郎欲語低頭笑，碧玉搔頭落水中。青門柳枝軟無力，東風吹作黃金色。街東酒薄醉易醒，滿眼春愁銷不得。未濟卦中休卜命，參同契裡莫勞心。無如飲此銷愁物，一餉愁消直萬金。漫把參同契，難燒伏火砂。有時成白首，無處問黃芽。幻世如泡影，浮生抵眼花。唯將綠醅酒，且替紫河車。天平山上白雲泉，雲自無心水自閒。何必奔衝山下去，更添波浪向人間。庭前盡日立到夜，燈下有時坐徹明。此情不語何人會，時復長吁一兩聲。斜月入前楹，迢迢夜坐情。梧桐上階影，蟋蟀近床聲。曙傍窗間至，秋從簟上生。感時因憶事，不寢到雞鳴。煙霄微月澹長空，銀漢秋期萬古同。幾許歡情與離恨，年年並在此宵中。盡日松下坐，有時池畔行。行立與坐臥，中懷澹無營。不覺流年過，亦任白髮生。不為世所薄，安得遂閒情。歲去年來塵土中，眼看變作白頭翁。如何辦得歸山計，兩頃村田一畝宮。隨緣逐處便安閒，不入朝廷不住山。心似虛舟浮水上，身同宿鳥寄林間。尚平婚嫁了無累，馮翊符章封卻還。處分貧家殘活計，匹如身後莫相關。自從委順任浮沈，漸覺年多功用深。面上減除憂喜色，胸中消盡是非心。妻兒不問唯耽酒，冠蓋皆慵只抱琴。長笑靈均不知命，江蘺叢畔苦悲吟。蘇杭自昔稱名郡，牧守當今當好官。兩地江山蹋得遍，五年風月詠將殘。幾時酒盞曾拋卻？何處花枝不把看？白髮滿頭歸得也，詩情酒興漸闌珊。須白麵微紅，醺醺半醉中。百年隨手過，萬事轉頭空。臥疾瘦居士，行歌狂老翁。仍聞好事者，將我畫屏風。白衣居士紫芝仙，半醉行歌半坐禪。今日維摩兼飲酒，當時綺季不請錢。等閒池上留賓客，隨事燈前有管絃。但問此身銷得否，分司氣味不論年。形容瘦薄詩情苦，豈是人間有相人？只合一生眠白屋，何因三度擁朱輪？金章未佩雖非貴，銀榼常攜亦不貧。唯是無兒頭早白，被天磨折恰平均。悶發每吟詩引興，興來兼酌酒開顏。欲逢假日先招客，正對衙時亦望山。句檢簿書多鹵莽，堤防官吏少機關。誰能頭白勞心力，人道無才也是閒。隨宜飲食聊充腹，取次衣裘亦暖身。未必得年非瘦薄，無妨長福是單貧。老龜豈羨犧牲飽，蟠木寧爭桃李春？隨分自安心自斷，是非何用問閒人。兩枝楊柳小樓中，嫋娜多年伴醉翁。明日放歸歸去後，世間就不要春風。蘇家小女舊知名，楊柳風前別有情。剝條盤作銀環樣，卷葉吹為玉笛聲。一樹春風千萬枝，嫩於金色軟於絲。永豐南角荒園裡，盡日無人屬阿誰？一樹衰殘委泥土，雙林榮曜植天庭。定知此後天文裡，柳宿光中添兩星。絕弦與斷絲，猶有卻續時。唯有衷腸斷，應無續得期。邯鄲驛裡逢冬至，抱膝燈前影伴身。想得家中夜深坐，還應說著遠行人。弄日臨溪坐，尋花繞寺行。時時聞鳥語，處處是泉聲。早蛩啼復歇，殘燈滅又明。隔窗知夜雨，芭蕉先有聲。低花樹映小妝樓，春入眉心兩點愁。斜倚欄干背鸚鵡，思量何事不回頭。一樹春風千萬枝，嫩如金色軟於絲。永豐西角荒園裡，盡日無人屬阿誰？肺病不飲酒，眼昏不讀書。端然無所作，身意閒有餘。雞棲籬落晚，雪映林木疏。幽獨已雲極，何必山中居。深閉竹間扉，靜掃松下地。獨嘯晚風前，何人知此意。看山盡日坐，枕帙移時睡。誰能從我遊，使君心無事。雪散因和氣，冰開得暖光。春銷不得處，唯有鬢邊霜。雪消冰又釋，景和風復暄。滿庭田地溼，薺葉生牆根。官舍悄無事，日西斜掩門。不開莊老卷，欲與何人言。雨露由來一點恩，爭能遍佈及千門？三千宮女胭脂面，幾個春來無淚痕！淚溼羅巾夢不成，夜深前殿按歌聲。紅顏未老恩先斷，斜倚薰籠坐到明。明妃風貌最娉婷，合在椒房應四星。只得當年備宮掖，何曾專夜奉幃屏？見疏從道迷圖畫，知屈那教配虜庭？自是君恩薄如紙，不須一向恨丹青。紫袖紅弦明月中，自彈自感暗低容。弦凝指咽聲停處，別有深情一萬重。西北油然雲勢濃，須臾滂沛雨飄空。頓疏萬物焦枯意，定看秋郊稼穡豐。誰道群生性命微，一般骨肉一般皮。勸君莫打枝頭鳥，子在巢中望母歸。時難年荒世業空，弟兄羈旅各西東。田園寥落干戈後，骨肉流離道路中。弔影分為千里雁，辭根散作九秋蓬。共看明月應垂淚，一夜鄉心五處同。葉聲落如雨，月色白似霜。夜深方獨臥，誰為拂塵床？山齋方獨往，塵事莫相仍。藍輿辭鞍馬，緇徒換友朋。朝餐唯藥菜，夜伴只紗燈。除卻青衫在，其餘便是僧。萬里清光不可思，添愁益恨繞天涯。誰人隴外久征戍？何處庭前新別離？失寵故姬歸院夜，沒蕃老將上樓時。照他幾許人腸斷，玉兔銀蟾遠不知。羲和走馭趁年光，不許人間日月長。遂使四時都似電，爭教兩鬢不成霜。榮銷枯去無非命，壯盡衰來亦是常。已共身心要約定，窮通生死不驚忙。煙景淡濛濛，池邊微有風。覺寒蛩近壁，知暝鶴歸籠。長貌隨年改，衰情與物同。夜來霜厚薄，梨葉半低紅。藍橋春雪君歸日，秦嶺秋風我去時。每到驛亭先下馬，循牆繞柱覓君詩。籬菊花稀砌桐落，樹陰離離日色薄。單幕疏簾貧寂寞，涼風冷露秋蕭索。光陰流轉忽已晚，顏色凋殘不如昨。萊妻臥病月明時，不搗寒衣空搗藥。張翰一杯酒，榮期三樂歌。聰明傷混沌，煩惱汙頭陀。簟冷秋生早，階閒日上多。近來門更靜，無雀可張羅。紅杏初生葉，青梅已綴枝。闌珊花落後，寂寞酒醒時。坐悶低眉久，行慵舉足遲。少年君某怪，頭白自應知。籃舁出即忘歸舍，柴戶昏猶未掩關。聞客病時慚體健，見人忙處覺身閒。清涼秋寺行香去，和暖春城拜表還。木雁一篇須記取，致身才與不才間。薄晚支頤坐，中宵枕臂眠。一從身去國，再見日周天。老度江南歲，春拋渭北田。潯陽來早晚，明日是三年。病眼少眠非守歲，老心多感又臨春。火銷燈盡天明後，便是平頭六十人。歲暮紛多思，天涯渺未歸。老添新甲子，病減舊容輝。鄉國仍留念，功名已息機。明朝四十九，應轉悟前非。白髮生來三十年，而今須鬢盡皤然。歌吟終日如狂叟，衰疾多時似瘦仙。八戒夜持香火印，三元朝念蕊珠篇。其餘便被春收拾，不作閒遊即醉眠。雪發隨梳落，霜毛繞鬢垂。加添老氣味，改變舊容儀。不肯長如漆，無過總作絲。最憎明鏡裡，黑白半頭時。昔年八月十五夜，曲江池畔杏園邊。今年八月十五夜，湓浦沙頭水館前。西北望鄉何處是？東南見月幾回圓。臨風一嘆無人會，今夜清光似往年。把君詩卷燈前讀，詩盡燈殘天未明。眼痛滅燈猶暗坐，逆風吹浪打船聲。半朽臨風樹，多情立馬人。開元一株柳，長慶二年春。涼冷三秋夜，安閒一老翁。臥遲燈滅後，睡美雨聲中。灰宿溫瓶火，香添暖被籠。曉晴寒未起，霜葉滿階紅。亦莫戀此身，亦莫厭此身。此身何足戀，萬劫煩惱根。此身何足厭，一聚虛空塵。無戀亦無厭，始是逍遙人。南浦悽悽別，西風嫋嫋秋。一看腸一斷，好去莫回頭。外事因慵廢，中懷與靜期。尋泉上山遠，看筍出林遲。白石磨樵斧，青竿理釣絲。澄青深淺好，最愛夕陽時。欲笑隨情酒逐身，此身雖老未辜春。春來點檢閒遊數，猶自多於年少人。少時猶不憂生計，老後誰能惜酒錢。共把十千沽一斗，相看七十欠三年。閒徵雅令窮經史，醉聽清吟勝管絃。更待菊黃家醞熟，共君一醉一陶然。半醉閒行湖岸東，馬鞭敲鐙轡瓏璁。萬株松樹青山上，十里沙堤明月中。樓角漸移當路影，潮頭欲過滿江風。歸來未放笙歌散，畫戟門開蠟燭紅。欲忘忘未得，欲去去無由。兩腋不生翅，二毛空滿頭。坐看新落葉，行上最高樓。暝色無邊際，茫茫盡眼愁。銀花鑿落從君勸，金屑琵琶為我彈。不獨送春兼送老，更嘗一著更聽看。已任時命去，亦從歲月除。中心一調伏，外累盡空虛。名宦意已矣，林泉計何如。擬近東林寺，溪邊結一廬。窮陰急景坐相催，壯齒韶顏去不回。舊病重因年老發，新愁多是夜長來。膏明自爇源多事，雁默先烹為不才。禍福細尋無會處，不如且進手中杯。石榴枝上花千朵，荷葉杯中酒十分。滿院弟兄皆痛飲，就中大戶不如君。可憐夭豔正當時，剛被狂風一夜吹。今日流鶯來舊處，百般言語泥空枝。病來城裡諸親故，厚薄親疏心總知。唯有蔚章於我分，深於同在翰林時。嘉陵江曲曲江池，明月雖同人別離。一宵光景潛相憶，兩地陰晴遠不知。誰料江邊懷我夜，正當池畔望君時。今朝共語方同悔，不解多情先寄詩。春風先發苑中梅，櫻杏桃梨次第開。薺花榆莢深村裡，亦道春風為我來。早聞元九詠君詩，恨與盧君相識遲。今日逢君開舊卷，卷中多道贈微之。相看掩淚情難說，別有傷心事豈知。聞道咸陽墳上樹，已抽三丈白楊枝。巴東船舫上巴西，波面風生雨腳齊。水蓼冷花紅簌簌，江蘺溼葉碧悽悽。江畔誰家唱竹枝，前聲斷咽後聲遲。怪來調苦緣詞苦，多是通州司馬詩。瞿塘峽口水煙低，白帝城頭月向西。唱到竹枝聲咽處，寒猿閒鳥一時啼。竹枝苦怨怨何人，夜靜山空歇又聞。蠻兒巴女齊聲唱，愁殺江南病使君。二毛生鏡日，一葉落庭時。老去爭由我，愁來欲泥誰？空銷閒歲月，不見舊親知。唯弄扶床女，時時強展眉。泉石尚依依，林疏僧亦稀。何年辭水閣，今夜宿雲扉。謾獻長楊賦，虛拋薜荔衣。不能成一事，贏得白頭歸。寒月沉沉洞房靜，真珠簾外梧桐影。秋霜欲下手先知，燈底裁縫剪刀冷。病不出門無限時，今朝強出與誰期。經年不上江樓醉，勞動春風颺酒旗。繞池閒步看魚遊，正值兒童弄釣舟。一種愛魚心各異，我來施食爾垂鉤。湖上春來似畫圖，亂峰圍繞水平鋪。鬆排山面千重翠，月點波心一顆珠。碧毯線頭抽早稻，青羅裙帶展新蒲。未能拋得杭州去，一半句留是此湖。步月憐清景，眠鬆愛綠陰。早年詩思苦，晚歲道情深。夜學禪多坐，秋牽興暫吟。悠然兩事外，無處更留心。柳湖鬆島蓮花寺，晚動歸橈出道場。盧橘子低山雨重，栟櫚葉戰水風涼。煙波澹盪搖空碧，樓殿參差倚夕陽。到岸請君回首望，蓬萊宮在海中央。隴西鸚鵡到江東，養得經年觜漸紅。常恐思歸先剪翅，每因餵食暫開籠。人憐巧語情雖重，鳥憶高飛意不同。應似朱門歌舞妓，深藏牢閉後房中。竟日語還默，中宵棲復驚。身囚緣彩翠，心苦為分明。暮起歸巢思，春多憶侶聲。誰能拆籠破，從放快飛鳴？人各有所好，物固無常宜。誰謂爾能舞，不如閒立時。遊宦京都二十春，貧中無處可安貧。長羨蝸牛猶有舍，不如碩鼠解藏身。卻求容立錐頭地，免似漂流木偶人。但道吾廬心便足，敢辭湫隘與囂塵。建昌江水縣門前，立馬教人喚渡船。忽似妄年歸蔡渡，草風沙雨渭河邊。弦清撥剌語錚錚，背卻殘燈就月明。賴是心無惆悵事，不然爭奈子絃聲。老思不禁春，風光照眼新。花房紅鳥觜，池浪碧魚鱗。倚棹誰為伴，持杯自問身。心情多少在，六十二三人。巫峽中心郡，巴城四面春。草青臨水地，頭白見花人。憂喜皆心火，榮枯是眼塵。除非一杯酒，何物更關身？玉芝觀裡王居士，服氣餐霞善養身。夜後不聞龜喘息，秋來唯長鶴精神。容顏盡怪長如故，名姓多疑不是真。貴重榮華輕壽命，知君悶見世間人。烏啼鵲噪昏喬木，清明寒食誰家哭。風吹曠野紙錢飛，古墓壘壘春草綠。棠梨花映白楊樹，盡是死生別離處。冥冥重泉哭不聞，蕭蕭暮雨人歸去。置琴曲几上，慵坐但含情。何煩故揮弄，風弦自有聲。心中萬事不思量，坐倚屏風臥向陽。漸覺詠詩猶老醜，豈宜憑酒更粗狂。頭垂白髮我思退，腳蹋青雲君欲忙。只有今春相伴在，花前剩醉兩三場。年顏老少與君同，眼未全昏耳未聾。放醉臥為春日伴，趁歡行入少年叢。尋花借馬煩川守，弄水偷船惱令公。聞道洛城人盡怪，呼為劉白二狂翁。病上籃輿相送來，衰容秋思兩悠哉。涼風嫋嫋吹槐子，卻請行人勸一杯。晨光出照屋樑明，初開啟門鼓一聲。犬上階眠知地溼，鳥臨窗語報天晴。半銷宿酒頭仍重，新脫冬衣體乍輕。睡覺心空思想盡，近來鄉夢不多成。白花冷澹無人愛，亦佔芳名道牡丹。應似東宮白贊善，被人還喚作朝官。岳陽城下水漫漫，獨上危樓倚曲欄。春岸綠時連夢澤，夕波紅處近長安。猿攀樹立啼何苦，雁點湖飛渡亦難。此地唯堪畫圖障，華堂張與貴人看。三月盡是頭白日，與春老別更依依。憑鶯為向楊花道，絆惹春風莫放歸。無月無燈寒食夜，夜深獨立暗花前。忽因時節驚年幾，四十如今欠一年。漠漠暗苔新雨地，微微涼露欲秋天。莫對月明思往事，損君顏色減君年。四十九年身老日，一百五夜月明天。抱膝思量何事在，痴男騃女喚鞦韆。好風朧月清明夜，碧砌紅軒刺史家。獨繞回廊行復歇，遙聽絃管暗看花。早起上肩舁，一杯平旦醉。晚憩下肩舁，一覺殘春睡。身不經營物，心不思量事。但恐綺與裡，只如吾氣味。白金換得青松樹，君既先栽我不栽。幸有西風易憑仗，夜深偷送好聲來。里巷多通水，林園盡不扃。鬆身為外戶，池面是中庭。元氏詩三帙，陳家酒一瓶。醉來狂發詠，鄰女映籬聽。江城寒角動，沙洲夕鳥還。獨在高亭上，西南望遠山。好官病免曾三度，散地歸休已七年。老自退閒非世棄，貧蒙強健是天憐。韋荊南去留春服，王侍中來乞酒錢。便得一年生計足，與君美食復甘眠。春生何處暗周遊？海角天涯遍始休。先遣和風報訊息，續教啼鳥說來由。展張草色長河畔，點綴花房小樹頭。若到故園應覓我，為傳淪落在江州。煩暑鬱未退，涼飆潛已起。寒溫與盛衰，遞相為表裡。蕭蕭秋林下，一葉忽先委。勿言微搖落，搖落從此始。祿俸優饒官不卑，就中閒適是分司。風光暖助遊行處，雨雪寒供飲宴時。肥馬輕裘還且有，粗歌薄酒亦相隨。微躬所要今皆得，只是蹉跎得校遲。風光煙火清明日，歌哭悲歡城市間。何事不隨東洛水，誰家又葬北邙山。中橋車馬長無已，下渡舟航亦不閒。冢墓累累人擾擾，遼東悵望鶴飛還。絲綸閣下文書靜，鐘鼓樓中刻漏長。獨坐黃昏誰是伴？紫薇花對紫微郎。穿籬繞舍碧逶迤，十畝閒居半是池。食飽窗間新睡後，腳輕林下獨行時。水能性淡為吾友，竹解心虛即我師。何必悠悠人世上，勞心費目覓親知？紫薇花對紫微翁，名目雖同貌不同。獨佔芳菲當夏景，不將顏色託春風。潯陽官舍雙高樹，興善僧庭一大叢。何似蘇州安置處，花堂欄下月明中。獨憑朱檻立凌晨，山色初明水色新。竹霧曉籠銜嶺月，蘋風暖送過江春。子城陰處猶殘雪，衙鼓聲前未有塵。三百年來庾樓上，曾經多少望鄉人。豈獨年相迫，兼為病所侵。春來痰氣動，老去嗽聲深。眼暗猶操筆，頭斑未掛簪。因循過日月，真是俗人心。起晚憐春暖，歸遲愛月明。放慵長飽睡，聞健且閒行。北闕停朝簿，四方入社名。唯吟一句偈，無念是無生。臥聽鼕鼕衙鼓聲，起遲睡足長心情。華簪脫後頭雖白，堆案拋來眼校明。閒上籃輿乘興出，醉回花舫信風行。明朝更濯塵纓去，聞道松江水最清。久雨南湖漲，新晴北客過。日沉紅有影，風定綠無波。岸沒閭閻少，灘平船舫多。可憐心賞處，其奈獨遊何？溪嵐漠漠樹重重，水檻山窗次第逢。晚葉尚開紅躑躅，秋芳初結白芙蓉。聲來枕上千年鶴，影落杯中五老峰。更愧殷勤留客意，魚鮮飯細酒香濃。娉婷十五勝天仙，白日嫦娥旱地蓮。何處閒教鸚鵡語，碧紗窗下繡床前。臨水一長嘯，忽思十年初。三登甲乙第，一入承明廬。浮生多變化，外事有盈虛。今來伴江叟，沙頭坐釣魚。食罷一覺睡，起來兩甌茶。舉頭看日影，已復西南斜。樂人惜日促，憂人厭年賒。無憂無樂者，長短任生涯。兀兀寄形群動內，陶陶任性一生間。自拋官後春多醉，不讀書來老更閒。琴裡知聞唯淥水，茶中故舊是蒙山。窮通行止長相伴，誰道吾今無往還？極浦收殘雨，高城駐落暉。山明虹半出，鬆暗鶴雙歸。將吏隨衙散，文書入務稀。閒吟倚新竹，筠粉汙朱衣。草淺馬翩翩，新晴薄暮天。柳條春拂面，衫袖醉垂鞭。立語花堤上，行吟水寺前。等閒消一日，不覺過三年，西江風候接南威，暑氣常多秋氣微。猶道江州最涼冷，至今九月著生衣。夜來攜手夢同遊，晨起盈巾淚莫收。漳浦老身三度病，咸陽宿草八回秋。君埋泉下泥銷骨，我寄人間雪滿頭。阿衛韓郎相次去，夜臺茫昧得知不？山僧對棋坐，局上竹陰清。映竹無人見，時聞下子聲。小娃撐小艇，偷採白蓮回。不解藏蹤跡，浮萍一道開。秋月高懸空碧外，仙郎靜玩禁闈間。歲中唯有今宵好，海內無如此地閒。皓色分明雙闕榜，清光深到九門關。遙聞獨醉還惆悵，不見金波照玉山。看舞顏如玉，聽詩韻似金。綺羅從許笑，弦管不妨吟。可惜春風老，無嫌酒醆深。辭花送寒食，並在此時心。閒看明鏡坐清晨，多病姿容半老身。誰論情性乖時事，自想形骸非貴人。三殿失恩宜放棄，九宮推命合漂淪。如今所得須甘分，腰佩銀龜朱兩輪。競渡相傳為汨羅，不能止遏意無他。自經放逐來憔悴，能校靈均死幾多。人生四十未全衰，我為愁多白髮垂。何故水邊雙白鷺，無愁頭上亦垂絲？征途行色慘風煙，祖帳離聲咽管絃。翠黛不須留五馬，皇恩只許住三年。綠藤陰下鋪歌席，紅藕花中泊妓船。處處回頭盡堪戀，就中難別是湖邊。行尋甃石引新泉，坐看修橋補釣船。綠竹掛衣涼處歇，清風展簟困時眠。身閒當貴真天爵，官散無憂即地仙。林下水邊無厭日，便堪終老豈論年。城上鼕鼕鼓，朝衙復晚衙。為君慵不出，落盡繞城花。不爭榮耀任沉淪，日與時疏共道親。北省朋僚音信斷，東林長老往還頻。病停夜食閒如社，慵擁朝裘暖似春。漸老漸諳閒氣味，終身不擬作忙人。絲綸閣下文章靜，鐘鼓樓中刻漏長。獨坐黃昏誰是伴，紫薇花對紫薇郎。老去愧妻兒，冬來有勸詞。暖寒從飲酒，衝冷少吟詩。戰勝心還壯，齋勤體校羸。由來世間法，損益合相隨。移床避日依松竹，解帶當風掛薜蘿。鈿砌池心綠蘋合，粉開花面白蓮多。久陰新霽宜絲管，苦熱初涼入綺羅。家醞瓶空人客絕，今宵爭奈月明何。細草岸西東，酒旗搖水風。樓臺在煙杪，鷗鷺下沙中。翠幄晴相接，芳洲夜暫空。何人賞秋景，興與此時同。皎皎青銅鏡，斑斑白絲鬢。豈復更藏年，實年君不信。身慵難勉強，性拙易遲迴。布被辰時起，柴門午後開。忙驅能者去，閒逐鈍人來。自喜誰能會，無才勝有才。風回雲斷雨初晴，返照湖邊暖復明。亂點碎紅山杏發，平鋪新綠水蘋生。翅低白雁飛仍重，舌澀黃鸝語未成。不道江南春不好，年年衰病減心情。自喜天教我少緣，家徒行計兩翩翩。身兼妻子都三口，鶴與琴書共一船。僮僕減來無冗食，資糧算外有餘錢。攜將貯作丘中費，猶免飢寒得數年。衰翁歲除夜，對酒思悠然。草白經霜地，雲黃欲雪天。醉依香枕坐，慵傍暖爐眠。洛下閒來久，明朝是十年。失為庭前雪，飛因海上風。九霄應得侶，三夜不歸籠。聲斷碧雲外，影沉明月中。郡齋從此後，誰伴白頭翁。管妙弦清歌入雲，老人閤眼醉醺醺。誠知不及當年聽，猶覺聞時勝不聞。朝詠遊仙詩，暮歌采薇曲。臥雲坐白石，山中十五宿。行隨出洞水，回別緣巖竹。早晚重來遊，心期瑤草綠。深山老去惜年華，況對東溪野枇杷。火樹風來翻絳焰，瓊枝日出晒紅紗。回看桃李都無色，映得芙蓉不是花。爭奈結根深石底，無因移得到人家。蜀桐木性實，楚絲音韻清。調慢彈且緩，夜深十數聲。入耳澹無味，愜心潛有情。自弄還自罷，亦不要人聽。暖床斜臥日曛腰，一覺閒眠百病銷。盡日一飧茶兩碗，更無所要到明朝。枕低被暖身安穩，日照房門帳未開。還有少年春氣味，時時暫到夢中來。