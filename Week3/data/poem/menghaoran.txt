春眠不覺曉，處處聞啼鳥。夜來風雨聲，花落知多少。故人具雞黍，邀我至田家。綠樹村邊合，青山郭外斜。開軒面場圃，把酒話桑麻。待到重陽日，還來就菊花。移舟泊煙渚，日暮客愁新。野曠天低樹，江清月近人。山寺鐘鳴晝已昏，漁梁渡頭爭渡喧。人隨沙路向江村，餘亦乘舟歸鹿門。鹿門月照開煙樹，忽到龐公棲隱處。巖扉鬆徑長寂寥，惟有幽人夜來去。山寺鐘鳴晝已昏，漁梁渡頭爭渡喧。人隨沙岸向江村，餘亦乘舟歸鹿門。鹿門月照開煙樹，忽到龐公棲隱處。巖扉鬆徑長寂寥，惟有幽人自來去。人事有代謝，往來成古今。江山留勝蹟，我輩復登臨。水落魚梁淺，天寒夢澤深。羊公碑尚在，讀罷淚沾襟。山暝聽猿愁，滄江急夜流。風鳴兩岸葉，月照一孤舟。建德非吾土，維揚憶舊遊。還將兩行淚，遙寄海西頭。寂寂竟何待，朝朝空自歸。欲尋芳草去，惜與故人違。當路誰相假，知音世所稀。只應守寂寞，還掩故園扉。北闕休上書，南山歸敝廬。不才明主棄，多病故人疏。白髮催年老，青陽逼歲除。永懷愁不寐，鬆月夜窗虛。木落雁南度，北風江上寒。我家襄水上，遙隔楚雲端。鄉淚客中盡，孤帆天際看。迷津欲有問，平海夕漫漫。木落雁南渡，北風江上寒。我家襄水曲，遙隔楚雲端。鄉淚客中盡，孤帆天際看。迷津欲有問，平海夕漫漫。夕陽度西嶺，群壑倏已螟。鬆月生夜涼，風泉滿清聽。樵人歸欲盡，煙鳥棲初定。之子期宿來，孤琴候蘿徑。潮落江平未有風，扁舟共濟與君同。時時引領望天末，何處青山是越中？八月湖水平，涵虛混太清。氣蒸雲夢澤，波撼岳陽城。欲濟無舟楫，端居恥聖明。坐觀垂釣者，徒有羨魚情。一丘嘗欲臥，三徑苦無資。北土非吾願，東林懷我師。黃金燃桂盡，壯志逐年衰。日夕涼風至，聞蟬但益悲。義公習禪寂，結宇依空林。戶外一峰秀，階前眾壑深。夕陽連雨足，空翠落庭陰。看取蓮花淨，方知不染心。渾成紫檀金屑文，作得琵琶聲入雲。胡地迢迢三萬裡，那堪馬上送明君。異方之樂令人悲，羌笛胡笳不用吹。坐看今夜關山月，思殺邊城遊俠兒。掛席東南望，青山水國遙。舳艫爭利涉，來往接風潮。問我今何去，天台訪石橋。坐看霞色曉，疑是赤城標。遊人五陵去，寶劍值千金。分手脫相贈，平生一片心。遊人武陵去，寶劍直千金。分手脫相贈，平生一片心。洛陽訪才子，江嶺作流人。聞說梅花早，何如北地春。昨夜鬥回北，今朝歲起東。我年已強仕，無祿尚憂農。桑野就耕父，荷鋤隨牧童。田家佔氣候，共說此年豐。一丘常欲臥，三徑苦無資。北土非吾願，東林懷我師。黃金燃桂盡，壯志逐年衰。日夕涼風至，聞蟬但益悲。林臥愁春盡，開軒覽物華。忽逢青鳥使，邀入赤松家。丹灶初開火，仙桃正發花。童顏若可駐，何惜醉流霞！落景餘清輝，輕橈弄溪渚。泓澄愛水物，臨泛何容與。白首垂釣翁，新妝浣紗女。相看未相識，脈脈不得語。落景餘清輝，輕橈弄溪渚。澄明愛水物，臨泛何容與。白首垂釣翁，新妝浣紗女。相看似相識，脈脈不得語。皇皇三十載，書劍兩無成。山水尋吳越，風塵厭洛京。扁舟泛湖海，長揖謝公卿。且樂杯中物，誰論世上名。仲尼既已歿，餘亦浮於海。昏見斗柄回，方知歲星改。虛舟任所適，垂釣非有待。為問乘槎人，滄洲復誰在？仲尼既雲歿，餘亦浮於海。昏見斗柄回，方知歲星改。虛舟任所適，垂釣非有待。為問乘槎人，滄洲復誰在。聞君息陰地，東郭柳林間。左右瀍澗水，門庭緱氏山。抱琴來取醉，垂釣坐乘閒。歸客莫相待，尋源殊未還。帝裡重清明，人心自愁思。車聲上路合，柳色東城翠。花落草齊生，鶯飛蝶雙戲。空堂坐相憶，酌茗聊代醉。所思在建業，欲往大江深。日夕望京口，煙波愁我心。心馳茅山洞，目極楓樹林。不見少微隱，星霜勞夜吟。出谷未停午，到家日已曛。回瞻下山路，但見牛羊群。樵子暗相失，草蟲寒不聞。衡門猶未掩，佇立望夫君。閨夕綺窗閉，佳人罷縫衣。理琴開寶匣，就枕臥重幃。夜久燈花落，薰籠香氣微。錦衾重自暖，遮莫曉霜飛。縣城南面漢江流，江漲開成南雍州。才子乘春來騁望，群公暇日坐銷憂。樓臺晚映青山郭，羅綺晴驕綠水洲。向夕波搖明月動，更疑神女弄珠遊。五更鐘漏欲相催，四氣推遷往復回。帳裡殘燈才去焰，爐中香氣盡成灰。漸看春逼芙蓉枕，頓覺寒銷竹葉杯。守歲家家應未臥，相思那得夢魂來。不覺初秋夜漸長，清風習習重淒涼。炎炎暑退茅齋靜，階下叢莎有露光。垂釣坐盤石，水清心亦閒。魚行潭樹下，猿掛島藤間。遊女昔解佩，傳聞於此山。求之不可得，沿月棹歌還。南國辛居士，言歸舊竹林。未逢調鼎用，徒有濟川心。餘亦忘機者，田園在漢陰。因君故鄉去，遙寄式微吟。義公習禪處，結宇依空林。戶外一峰秀，階前眾壑深。夕陽連雨足，空翠落庭陰。看取蓮花淨，應知不染心。義公習禪處，結構依空林。戶外一峰秀，階前群壑深。夕陽連雨足，空翠落庭陰。看取蓮花淨，應知不染心。家本洞庭上，歲時歸思催。客心徒欲速，江路苦邅回。殘凍因風解，新正度臘開。行看武昌柳，彷彿映樓臺。家本洞湖上，歲時歸思催。客心徒欲速，江路苦邅回。殘凍因風解，新正度臘開。行看武昌柳，彷彿映樓臺。迢遞秦京道，蒼茫歲暮天。窮陰連晦朔，積雪滿山川。落雁迷沙渚，飢烏集野田。客愁空佇立，不見有人煙。桂楫中流望，京江兩畔明。林開揚子驛，山出潤州城。海盡邊陰靜，江寒朔吹生。更聞楓葉下，淅瀝度秋聲。林園雖少事，幽獨自多違。向夕開簾坐，庭陰落景微。鳥過煙樹宿，螢傍水軒飛。感念同懷子，京華去不歸。傲吏非凡吏，名流即道流。隱居不可見，高論莫能酬。水接仙源近，山藏鬼谷幽。再來迷處所，花下問漁舟。南紀西江闊，皇華御史雄。截流寧假楫，掛席自生風。僚寀爭攀鷁，魚龍亦避驄。坐聽白雪唱，翻入棹歌中。一別隔炎涼，君衣忘短長。裁縫無處等，以意忖情量。畏瘦疑傷窄，防寒更厚裝。半啼封裹了，知欲寄誰將。青樓曉日珠簾映，紅粉春妝寶鏡催。已厭交歡憐枕蓆，相將遊戲繞池臺。坐時衣帶縈纖草，行即裙裾掃落梅。更道明朝不當作，相期共鬥管絃來。上國山河列，賢王邸第開。故人分職去，潘令寵行來。冠蓋趨樑苑，江湘失楚材。豫愁軒騎動，賓客散池臺。十五彩衣年，承歡慈母前。孝廉因歲貢，懷橘向秦川。四座推文舉，中郎許仲宣。泛舟江上別，誰不仰神仙。清旦江天迥，涼風西北吹。白雲向吳會，征帆亦相隨。想到耶溪日，應探禹穴奇。仙書倘相示，予在此山陲。惜爾懷其寶，迷邦倦客遊。江山歷全楚，河洛越成周。道路疲千里，鄉園老一丘。知君命不偶，同病亦同憂。瘴氣曉氛氳，南山覆水雲。鯤飛今始見，鳥墜舊來聞。地接長沙近，江從汨渚分。賈生曾吊屈，予亦痛斯文。大堤行樂處，車馬相馳突。歲歲春草生，踏青二三月。王孫挾珠彈，遊女矜羅襪。攜手今莫同，江花為誰發。疾風吹征帆，倏爾向空沒。千里在俄頃，三江坐超忽。向來共歡娛，日夕成楚越。落羽更分飛，誰能不驚骨。所思在建業，欲往大江深。日夕望京口，煙波愁我心。心馳茅山洞，目極楓樹林。不見少微星，星霜勞夜吟。忽示登高作，能寬旅寓情。絃歌既多暇，山水思微清。草得風光動，虹因雨氣成。謬承巴里和，非敢應同聲。風吹沙海雪，漸作柳園春。宛轉隨香騎，輕盈伴玉人。歌疑郢中客，態比洛川神。今日南歸楚，雙飛似入秦。楚萬重陽日，群公賞宴來。共乘休沐暇，同醉菊花杯。逸思高秋髮，歡情落景催。國人鹹寡和，遙愧洛陽才。蜀琴久不弄，玉匣細塵生。絲脆弦將斷，金徽色尚榮。知音徒自惜，聾俗本相輕。不遇鍾期聽，誰知鸞鳳聲。故人荊河掾，尚有柏臺威。移職自樊沔，芳聲聞帝畿。昔餘臥林巷，載酒過柴扉。鬆菊無君賞，鄉園懶欲歸。春堤楊柳發，憶與故人期。草木本無意，榮枯自有時。山陰定遠近，江上日相思。不及蘭亭會，空吟祓禊詩。行乏憩予駕，依然見汝墳。洛川方罷雪，嵩嶂有殘雲。曳曳半空裡，溶溶五分色。聊題一時興，因寄盧徵君。朝來登陟處，不似豔陽時。異縣殊風物，羈懷多所思。剪花驚歲早，看柳訝春遲。未有南飛雁，裁書欲寄誰。夕曛山照滅，送客出柴門。惆悵野中別，殷勤岐路言。茂林予偃息，喬木爾飛翻。無使穀風誚，須令友道存。水國無邊際，舟行共使風。羨君從此去，朝夕見鄉中。餘亦離家久，南歸恨不同。音書若有問，江上會相逢。男兒一片氣，何必五車書。好勇方過我，多才便起予。運籌將入幕，養拙就閒居。正待功名遂，從君繼兩疏。奉使推能者，勤王不暫閒。觀風隨按察，乘騎度荊關。送別登何處，開筵舊峴山。徵軒明日遠，空望郢門間。瑞雪初盈尺，寒宵始半更。列筵邀酒伴，刻燭限詩成。香炭金爐暖，嬌弦玉指清。醉來方欲臥，不覺曉雞鳴。故人來自遠，邑宰復初臨。執手恨為別，同舟無異心。沿洄洲渚趣，演漾絃歌音。誰識躬耕者，年年樑甫吟。共喜年華好，來游水石間。煙容開遠樹，春色滿幽山。壺酒朋情洽，琴歌野興閒。莫愁歸路暝，招月伴人還。白鶴青巖半，幽人有隱居。階庭空水石，林壑罷樵漁。歲月青松老，風霜苦竹疏。睹茲懷舊業，回策返吾廬。夫婿久離別，青樓空望歸。妝成捲簾坐，愁思懶縫衣。燕子家家入，楊花處處飛。空床難獨守，誰為報金徽。朝乘汴河流，夕次譙縣界。幸值西風吹，得與故人會。君學梅福隱，餘從伯鸞邁。別後能相思，浮雲在吳會。歸來臥青山，常夢遊清都。漆園有傲吏，惠好在招呼。書幌神仙籙，畫屏山海圖。酌霞復對此，宛似入蓬壺。妾有盤龍鏡，清光常晝發。自從生塵埃，有若霧中月。愁來試取照，坐嘆生白髮。寄語邊塞人，如何久離別。吾觀非常者，碌碌在目前。君負鴻鵠志，蹉跎書劍年。一聞邊烽動，萬里忽爭先。餘亦赴京國，何當獻凱還。昔時風景登臨地，今日衣冠送別筵。醉坐自傾彭澤酒，思歸長望白雲天。洞庭一葉驚秋早，濩落空嗟滯江島。寄語朝廷當世人，何時重見長安道。沿溯非便習，風波厭苦辛。忽聞遷谷鳥，來報五陵春。嶺北迴征帆，巴東問故人。桃源何處是，遊子正迷津。海上求仙客，三山望幾時。焚香宿華頂，裛露採靈芝。屢踐莓苔滑，將尋汗漫期。倘因松子去，長與世人辭。桃花春水漲，之子忽乘流。峴首辭蛟浦，江中問鶴樓。贈君青竹杖，送爾白蘋洲。應是神仙子，相期汗漫遊。吾道昧所適，驅車還向東。主人開舊館，留客醉新豐。樹繞溫泉綠，塵遮晚日紅。拂衣從此去，高步躡華嵩。側聽絃歌宰，文書遊夏徒。故園欣賞竹，為邑幸來蘇。華省曾聯事，仙舟復與俱。欲知臨泛久，荷露漸成珠。邑有絃歌宰，翔鸞狎野鷗。眷言華省舊，暫滯海池遊。鬱島藏深竹，前谿對舞樓。更聞書即事，雲物是新秋。甲第開金穴，榮期樂自多。櫪嘶支遁馬，池養右軍鵝。竹引攜琴入，花邀載酒過。山公來取醉，時唱接籬歌。主人新邸第，相國舊池臺。館是招賢闢，樓因教舞開。軒車人已散，簫管鳳初來。今日龍門下，誰知文舉才。龍象經行處，山腰度石關。屢迷青嶂合，時愛綠蘿閒。宴息花林下，高談竹嶼間。寥寥隔麈事，疑是入雞山。夏日茅齋裡，無風坐亦涼。竹林深筍穊，藤架引梢長。燕覓巢窠處，蜂來造蜜房。物華皆可玩，花蕊四時芳。誤入桃源裡，初憐竹徑深。方知仙子宅，未有世人尋。舞鶴過閒砌，飛猿嘯密林。漸通玄妙理，深得坐忘心。給園支遁隱，虛寂養身和。春晚群木秀，間關黃鳥歌。林棲居士竹，池養右軍鵝。炎月北窗下，清風期再過。故人荊府掾，尚有柏臺威。移職自樊衍，芳聲聞帝畿。昔餘臥林巷，載酒過柴扉。鬆菊無時賞，鄉園欲懶歸。精舍買金開，流泉繞砌回。芰荷薰講席，松柏映香臺。法雨晴飛去，天花晝下來。談玄殊未已，歸騎夕陽催。池上青蓮宇，林間白馬泉。故人成異物，過客獨潸然。既禮新鬆塔，還尋舊石筵。平生竹如意，猶掛草堂前。與君園廬並，微尚頗亦同。耕釣方自逸，壺觴趣不空。門無俗士駕，人有上皇風。何處先賢傳，惟稱龐德公。樵牧南山近，林閭北郭賒。先人留素業，老圃作鄰家。不種千株橘，惟資五色瓜。邵平能就我，開徑剪蓬麻。已失巴陵雨，猶逢蜀阪泥。天開斜景遍，山出晚雲低。餘溼猶沾草，殘流尚入溪。今宵有明月，鄉思遠悽悽。逆旅相逢處，江村日暮時。眾山遙對酒，孤嶼共題詩。廨宇鄰蛟室，人煙接島夷。鄉園萬餘里，失路一相悲。行至菊花潭，村西日已斜。主人登高去，雞犬空在家。五色憐鳳雛，南飛適鷓鴣。楚人不相識，何處求椅梧。去去日千里，茫茫天一隅。安能與斥鷃，決起但槍榆。聞君息蔭地，東郭柳林間。左右瀍澗水，門庭緱氏山。抱琴來取醉，垂釣坐乘閒。歸客莫相待，緣源殊未還。龍沙豫章北，九日掛帆過。風俗因時見，湖山發興多。客中誰送酒？棹裡自成歌。歌竟乘流去，滔滔任夕波。犯霜驅曉駕，數裡見唐城。旅館歸心逼，荒村客思盈。訪人留後信，策蹇赴前程。欲識離魂斷，長空聽雁聲。我家南渡頭，慣習野人舟。日夕弄清淺，林湍逆上流。山河據形勝，天地生豪酋。君意在利往，知音期自投。公子戀庭闈，勞歌涉海沂。水乘舟楫去，親望老萊歸。斜日催烏鳥，清江照綵衣。平生急難意，遙仰鶺鴒飛。導漾自嶓冢，東流為漢川。維桑君有意，解纜我開筵。雲雨從茲別，林端意渺然。尺書能不吝，時望鯉魚傳。言避一時暑，池亭五月開。喜逢金馬客，同飲玉人杯。舞鶴乘軒至，游魚擁釣來。座中殊未起，簫管莫相催。世業傳圭組，江城佐股肱。高齋徵學問，虛薄濫先登。講論陪諸子，文章得舊朋。士元多賞激，衰病恨無能。水樓一登眺，半出青林高。帟幕英僚敞，芳筵下客叨。山藏伯禹穴，城壓伍胥濤。今日觀溟漲，垂綸學釣鰲。豔色本傾城，分香更有情。髻鬟垂欲解，眉黛拂能輕。舞學平陽態，歌翻子夜聲。春風狹斜道，含笑待逢迎。少小學書劍，秦吳多歲年。歸來一登眺，陵谷尚依然。豈意餐霞客，溘隨朝露先。因之問閭里，把臂幾人全。南國無霜霰，連年對物華。青林暗換葉，紅蕊亦開花。春去無山鳥，秋來見海槎。流芳雖可悅，會自泣長沙。吾與二三子，平生結交深。俱懷鴻鵠志，昔有鶺鴒心。逸氣假毫翰，清風在竹林。達是酒中趣，琴上偶然音。吾觀鷦鷯賦，君負王佐才。惜無金張援，十上空歸來。棄置鄉園老，翻飛羽翼摧。故人今在位，岐路莫遲迴。田家春事起，丁壯就東陂。殷殷雷聲作，森森雨足垂。海虹晴始見，河柳潤初移。予意在耕鑿，因君問土宜。何幸遇休明，觀光來上京。相逢武陵客，獨送豫章行。隨牒牽黃綬，離群會墨卿。江南佳麗地，山水舊難名。武陵川路狹，前棹入花林。莫測幽源裡，仙家信幾深。水回青嶂合，雲度綠溪陰。坐聽閒猿嘯，彌清塵外心。萬山青嶂曲，千騎使君遊。神女鳴環佩，仙郎接獻酬。遍觀雲夢野，自愛江城樓。何必東南守，空傳沈隱侯。欣逢柏臺舊，共謁聰公禪。石室無人到，繩床見虎眠。陰崖常抱雪，枯澗為生泉。出處雖雲異，同歡在法筵，支遁初求道，深公笑買山。何如石巖趣，自入戶庭間。苔澗春泉滿，蘿軒夜月閒。能令許玄度，吟臥不知還。洞庭秋正闊，餘欲泛歸船。莫辨荊吳地，唯餘水共天。渺瀰江樹沒，合沓海潮連。遲爾為舟楫，相將濟巨川。養疾衡檐下，由來浩氣真。五行將禁火，十步任尋春。致敬惟桑梓，邀歡即主人。回看後雕色，青翠有鬆筠。秋入詩人興，巴歌和者稀。泛湖同旅泊，吟會是思歸。白簡徒推薦，滄洲已拂衣。杳冥雲海去，誰不羨鴻飛？秋入詩人意，巴歌和者稀。泛湖同逸旅，吟會是思歸。白簡徒推薦，滄洲已拂衣。杳冥雲外去，誰不羨鴻飛。山頭禪室掛僧衣，窗外無人溪鳥飛。黃昏半在下山路，卻聽泉聲戀翠微。秦城舊來稱窈窕，漢家更衣應不少。紅粉邀君在何處，青樓苦夜長難曉。長樂宮中鍾暗來，可憐歌舞慣相催。歡娛此事今寂寞，惟有年年陵樹哀。雲海泛甌閩，風潮泊島濱。何知歲除夜，得見故鄉親。餘是乘槎客，君為失路人。平生復能幾，一別十餘春。萬歲樓頭望故鄉，獨令鄉思更茫茫。天寒雁度堪垂淚，日落猿啼欲斷腸。曲引古堤臨凍浦，斜分遠岸近枯楊。今朝偶見同袍友，卻喜家書寄八行。君登青雲去，予望青山歸。雲山從此別，淚溼薜蘿衣。北澗流恆滿，浮舟觸處通。沿洄自有趣，何必五湖中。珠彈繁華子，金羈遊俠人。酒酣白日暮，走馬入紅塵。八月觀潮罷，三江越海潯。回瞻魏闕路，空復子牟心。向夕問舟子，前程復幾多。灣頭正堪泊，淮裡足風波。楚關望秦國，相去千里餘。州縣勤王事，山河轉使車。祖筵江上列，離恨別前書。願及芳年賞，嬌鶯二月初。帶雪梅初暖，含煙柳尚青。來窺童子偈，得聽法王經。會理知無我，觀空厭有形。迷心應覺悟，客思不遑寧。日暮馬行疾，城荒人住稀。聽歌知近楚，投館忽如歸。魯堰田疇廣，章陵氣色微。明朝拜嘉慶，須著老萊衣。日暮田家遠，山中勿久淹。歸人須早去，稚子望陶潛。異俗非鄉俗，新年改故年。薊門看火樹，疑是燭龍燃。綺席鋪蘭杜，珠盤折芰荷。故園留不住，應是戀絃歌。掛席幾千裡，名山都未逢。泊舟潯陽郭，始見香爐峰。嘗讀遠公傳，永懷塵外蹤。東林精舍近，日暮但聞鍾。弊廬在郭外，素產惟田園。左右林野曠，不聞朝市喧。釣竿垂北澗，樵唱入南軒。書取幽棲事，將尋靜者論。我行窮水國，君使入京華。相去日千里，孤帆天一涯。臥聞海潮至，起視江月斜。借問同舟客，何時到永嘉？聞君馳彩騎，躞蹀指南荊。為結潘楊好，言過鄢郢城。摽梅詩有贈，羔雁禮將行。今夜神仙女，應來感夢情。兄弟遊吳國，庭闈戀楚關。已多新歲感，更餞白眉還。歸泛西江水，離筵北固山。鄉園欲有贈，梅柳著先攀。獻策金門去，承歡彩服違。以吾一日長，念爾聚星稀。昏定須溫席，寒多未綬衣。桂枝如已擢，早逐雁南飛。吾友太乙子，餐霞臥赤城。欲尋華頂去，不憚惡溪名。歇馬憑雲宿，揚帆截海行。高高翠微裡，遙見石樑橫。世業傳珪組，江城佐股肱。高齋徵學問，虛薄濫先登。講論陪諸子，文章得舊朋。士元多賞激，衰病恨無能。聞就龐公隱，移居近洞湖。興來林是竹，歸臥谷名愚。掛席樵風便，開軒琴月孤。歲寒何用賞，霜落故園蕪。初九未成旬，重陽即此晨。登高聞古事，載酒訪幽人。落帽恣歡飲，授衣同試新。茱萸正可佩，折取寄情親。碧溪常共賞，朱邸忽遷榮。豫有相思意，聞君琴上聲。去國似如昨，倏然經杪秋。峴山不可見，風景令人愁。誰採籬下菊，應閒池上樓。宜城多美酒，歸與葛強遊。舊國餘歸楚，新年子北征。掛帆愁海路，分手戀朋情。日夕故園意，汀洲春草生。何時一杯酒，重與季鷹傾。士有不得志，棲棲吳楚間。廣陵相遇罷，彭蠡泛舟還。檣出江中樹，波連海上山。風帆明日遠，何處更追攀。白日既雲暮，朱顏亦已酡。畫堂初點燭，金幌半垂羅。長袖平陽曲，新聲子夜歌。從來慣留客，茲夕為誰多。海亭秋日望，委曲見江山。染翰聊題壁，傾壺一解顏。歌逢彭澤令，歸賞故園間。予亦將琴史，棲遲共取閒。山暝聞猿愁，滄江急夜流。風鳴兩岸葉，月照一孤舟。建德非吾土，維揚憶舊遊。還將兩行淚，遙寄海西頭。府僚能枉駕，家醞復新開。落日池上酌，清風鬆下來。廚人具雞黍，稚子摘楊梅。誰道山公醉，猶能騎馬回。他鄉逢七夕，旅館益羈愁。不見穿針婦，空懷故國樓。緒風初減熱，新月始臨秋。誰忍窺河漢，迢迢問鬥牛。星羅牛渚夕，風退鷁舟遲。浦漵嘗同宿，煙波忽間之。榜歌空裡失，船火望中疑。明發泛潮海，茫茫何處期。疇昔通家好，相知無間然。續明催畫燭，守歲接長筵。舊曲梅花唱，新正柏酒傳。客行隨處樂，不見度年年。北固臨京口，夷山近海濱。江風白浪起，愁殺渡頭人。採樵人深山，山深樹重疊。橋崩臥槎擁，路險垂藤接。日落伴將稀，山風拂蘿衣。長歌負輕策，平野望煙歸。獨步人何在？嵩陽有故樓。歲寒問耆舊，行縣擁諸侯。林莽北彌望，沮漳東會流。客中遇知己，無復越鄉憂。試登秦嶺望秦川，遙憶青門春可憐。仲月送君從此去，瓜時須及邵平田。迎氣當春至，承恩喜雪來。潤從河漢下，花逼豔陽開。不睹豐年瑞，焉知燮理才。撒鹽如可擬，願糝和羹梅。卜洛成周地，浮杯上巳筵。鬥雞寒食下，走馬射堂前。垂柳金堤合，平沙翠幕連。不知王逸少，何處會群賢？向夕槐煙起，蔥蘢池館曛。客中無偶坐，關外惜離群。燭至螢光滅，荷枯雨滴聞。永懷芸閣友，寂寞滯揚雲。河縣柳林邊，河橋晚泊船。文叨才子會，官喜故人連。笑語同今夕，輕肥異往年。晨風理歸棹，吳楚各依然。峴首風湍急，雲帆若鳥飛。憑軒試一問，張翰欲來歸？石潭傍隈隩，沙榜曉夤緣。試垂竹竿釣，果得查頭鯿。美人騁金錯，纖手膾紅鮮。因謝陸內史，蓴羹何足傳。拂衣去何處？高枕南山南。欲徇五斗祿，其如七不堪。早朝非晏起，束帶異抽簪。因向智者說，游魚思舊潭。貴賤平生隔，軒車是日來。青陽一覯止，雲路豁然開。祖道衣冠列，分亭驛騎催。方期九日聚，還待二星迴。片玉來誇楚，治中作主人。江山增潤色，詞賦動陽春。別館當虛敞，離情任吐伸。因聲兩京舊，誰念臥漳濱？早聞牛渚詠，今見鶺鴒心。羽翼嗟零落，悲鳴別故林。蒼梧白雲遠，煙水洞庭深。萬里獨飛去，南風遲爾音。西上游江西，臨流恨解攜。千山疊成嶂，萬水瀉為溪。石淺流難溯，藤長險易躋。誰憐問津者，歲晏此中迷。百里聞雷震，鳴弦暫輟彈。府中連騎出，江上待潮觀。照日秋雲迥，浮天渤澥寬。驚濤來似雪，一坐凜生寒。人事一朝盡，荒蕪三徑休。始聞漳浦臥，奄作岱宗遊。池水猶含墨，風雲已落秋。今宵泉壑裡，何處覓藏舟。彭澤先生柳，山陰道士鵝。我來從所好，停策漢陰多。重以觀魚樂，因之鼓枻歌。崔徐跡未朽，千載揖清波。拂衣何處去，高枕南山南。欲徇五斗祿，其如七不堪。早朝非晚起，束帶異抽簪。因向智者說，游魚思舊潭。才有幕中士，寧無塞上勳。漢兵將滅虜，王粲始從軍。旌旆邊庭去，山川地脈分。平生一匕首，感激贈夫君。弱歲早登龍，今來喜再逢。如何春月柳，猶憶歲寒鬆。煙火臨寒食，笙歌達曙鍾。喧喧鬥雞道，行樂羨朋從。水亭涼氣多，閒棹晚來過。澗影見松竹，潭香聞芰荷。野童扶醉舞，山鳥助酣歌。幽賞未雲遍，煙光奈夕何。我愛陶家趣，園林無俗情。春雷百卉坼，寒食四鄰清。伏枕嗟公幹，歸山羨子平。年年白社客，空滯洛陽城。欣逢柏臺友，共謁聰公禪。石室無人到，繩床見虎眠。陰崖常抱雪，枯澗為生泉。出處雖雲異，同歡在法筵。府僚能枉駕，家醞復新開。落日池上酌，清風鬆下來。廚人具雞黍，稚子摘楊梅。誰道山公醉，猶能騎馬回。二月湖水清，家家春鳥鳴。林花掃更落，徑草踏還生。酒伴來相命，開尊共解酲。當杯已入手，歌妓莫停聲。山公能飲酒，居士好彈箏。世外交初得，林中契已並。納涼風颯至，逃暑日將傾。便就南亭裡，餘尊惜解酲。遠遊經海嶠，返棹歸山阿。日夕見喬木，鄉關在伐柯。愁隨江路盡，喜入郢門多。左右看桑土，依然即匪他。客舟貪利涉，暗裡渡湘川。露氣聞芳杜，歌聲識採蓮。榜人投岸火，漁子宿潭煙。行侶時相問，潯陽何處邊。佳人能畫眉，妝罷出簾帷。照水空自愛，折花將遺誰。春情多豔逸，春意倍相思。愁心極楊柳，一種亂如絲。客行愁落日，鄉思重相催。況在他山外，天寒夕鳥來。雪深迷郢路，雲暗失陽臺。可嘆悽惶子，高歌誰為媒。川暗夕陽盡，孤舟泊岸初。嶺猿相叫嘯，潭嶂似空虛。就枕滅明燭，扣舷聞夜漁。雞鳴問何處，人物是秦餘。花伴成龍竹，池分躍馬溪。田園人不見，疑向洞中棲。客醉眠未起，主人呼解酲。已言雞黍熟，複道甕頭清。四海重然諾，吾嘗聞白眉。秦城遊俠客，相得半酣時。阮籍推名飲，清風坐竹林。半酣下衫袖，拂拭龍脣琴。一杯彈一曲，不覺夕陽沉。餘意在山水，聞之諧夙心。